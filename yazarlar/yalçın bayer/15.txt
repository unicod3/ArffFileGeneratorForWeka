YSK, TCK 250'nci maddeyi yok saydı

ESKİ DPT uzmanı, ekonomist ve eski CHP milletvekili Ali Nejat Ölçen Odatv’de diyor ki:

“YSK Başkanı Sadi Güven, pazar günü halkoylaması devam ederken mühürsüz oy pusulalarının geçerli sayılacağını açıklamış ve AKP temsilcisinin müracaatı üzerine bu açıklamayı yaptığını da belirtmiştir. Aslında, AKP’nin böyle bir müracaatı olmuşsa bunu YSK yönetimi kararı haline getirmesi gerekirdi.Türk Ceza Kanunu’nun 250’nci maddesi (irtikap; ikna veya icbar yoluyla kamu görevlisini zorlamak) şöyle: ‘Görevin sağladığı nüfuzu kötüye kullanmak suretiyle kendisine ve başkasına yarar sağlamasına ve bu yolda vaatte bulunmasına bir kimseyi icbar eden kamu görevlisi beş yıldan on yıla kadar hapis cezasıyla cezalandırılır.’YSK Başkanı Sadi Güven mühürsüz oy kullanılmasına olur vererek görevlileri buna icbar etmiştir. Demokratik kitle örgütleri ve muhalefetteki siyasal partiler, yakınmakla yetinmemeli, YSK Başkanı’nın görevini kötüye kullanmasını kanıtlarıyla cumhuriyet başsavcılığına başvurarak YSK Başkanı’nın yargılanmasını sağlamalıdır.ANAYASA MAHKEMESİ BAŞKANIÖlçen’in bu yazısını okurken, öğleden sonra Cumhurbaşkanı’nın Anayasa Mahkemesi Başkanı Zühtü Arslan’ı kabul ettiği haberi geldi. Bu kadar hassas bir dönemde Erdoğan’ın, eskiden yanında danışmanlık yapan Arslan’la bu görüşmesi merak uyandırdı. Yüksek yargı organlarının bu tartışmalı konular gündemdeyken yüksek kamu görevlileri ile temasları sorun doğurabilir. Bu nedenle dikkatli olmak gerekir; cezai sorumluluk ile karlılaşma tehlikesi doğar.Ortalık karmakarışık durumda!KURALSIZ BALIKÇILIK DENİZLERİ KURUTTUDENİZLERDE balık avı sezonu yine buruk bitti. Büyük umutlarla 1 Eylül’de ‘Vira bismillah’ nidaları ile denizlere açılan balıkçılar bu sezon da umduğunu bulamadı.Neden mi? Çok sebep var.Araştırmalarda lüferin yüzde 97’sinin, istavritin yüzde 61’inin, tekirin yüzde 16.7’sinin, sardalyenin yüzde 8.2’sinin, hamsinin yüzde 2.2’sinin, mezgitin yüzde 1.8’inin yasal boylarının çok altında olduğu belirlendi. Bu vahim tablo karşısında denizlerde balık türü kurumaz da ne olur?Ağlara ne geldiyse, takıldıysa tutulmuş, tezgâhlara konulmuş, vatandaş da küçüklüğüne, boyuna posuna aldırmadan, sorgulamadan satın alıp afiyetle mideye indirmiş. Hem avlayan hem satan hem de satın alan bizler suçluyuz bugünkü olumsuzluğun oluşmasında, denizlerin kurumasında.Ekosistemin ve balık türleri boylarının sürekli izlenmesi, buna karşı önlem alınması gerekiyor. Asgari avlanabilir boy yani yasak av boyu en önemli yasak olmalı. Bu yasağın mutlak olarak hayata geçmesi için ağır cezalar, yaptırımlar uygulanmalı.Artık reis, kaptan ve tayfalar, kural tanımazları aralarından soyutlamalı, denizlerin daha fazla kurumasına izin vermemeli. / Şükrü KARAMANOSMANİYE YAŞAR KEMAL FESTİVALİARİF Keskiner yazıyor: “Bilinçli olarak ben aydınlığın türküsünü, iyiliğin, güzelliğin türküsünü söylemek istedim. Romanlarım yaşam gibi doğru söylesin, yaşamla birlik olsun istedim. Çünkü yaşam umutsuzluktan umut üretmektir.”Anadolu’nun destancısı, sözün büyücüsü Yaşar Kemal’i unutmamak ve unutturmamak adına bizler, Çukurovalı dostları, Yaşar Kemal Platformu adı altında bir araya geldik. Yaşar Kemal’i onun doğup büyüdüğü topraklarda söz ile saz ile yazı ile resim ile sinema ile uçurtma ile anmak için 20-22 Nisan tarihleri arasında Osmaniye’de ‘Yaşar Kemal Kültür ve Sanat Festivali’ düzenledik. Amacımız Yaşar Kemal Platformu’nun bu ilk etkinliğini her yıl genişleterek uluslararası boyut katarak sürdürmek.”Yaşar Kemal’le ilgili etkinlikte Nebil Özgentürk’ün ‘Renklerle bir Yaşar Kemal Portresi’ belgeseli de gösterilecek.İĞNEADA NÜKLEER SANTRALINA HUKUKİ SAVAŞ BAŞLATILIYOREDİRNE, Kırklareli ve Tekirdağ Baroları Çevre ve Kent Hukuku komisyonları olarak Trakya Çevre Düzeni Planlarında siyasi iktidarca yapılan değişiklikler ile kurulmak istenen termik santrallere karşı Trakya Platformunun açtığı davaları takip ediyoruz. Trakya’da çocuklarımızla bu topraklarda, sağlıklı bir şekilde yaşamak istiyoruz. Bu geleceği birlikte kurabilmek adına Edirne Barosu Başkanlığı’nda 27.05.2017 günü “Trakya Planlaması ve Termik Santraller” konulu bir panel gerçekleştireceğiz. Bölgemizin karşı karşıya olduğu en büyük tehlikelerden biri olan İğneada Nükleer Güç Santraline ilişkin yasal başvuruları ve bilgi edinme dilekçeleri için hazırlık yapıyoruz. Bölgemizin korunması adına uluslararası sözleşmelerin yürütücüsü olan komitelere çağrılar yapacağız. Meriç Nehri Trakya’da doğanın, tarımın ve hayatın kaynağıdır. Meriç suyunun, Trakya barajlarının ve göletlerinin ve tarım arazilerinin “Meriç Nehrinden Çorlu Çerkezköy Su Temini Projesi” kapsamında hiçbir yaşamsal, zirai, ekolojik, hukuksal durum dikkate alınmaksızın mahvedilmesine izin vermeyeceğiz. Taş ocakları, bölgemizi kanser gibi ele geçirmekte ve yaşam alanlarımızı tehdit etmektedir. Bunlardan en güncellerinden olan Mecidiye İbrice Kalker Ocağı hakkında verilen “ÇER Gerekli Değildir” kararı da yargıya taşınacaktır. / Av. Bülent KAÇARBİLİYOR MUSUNUZ?28 kitap yazan Haluk Şahin’in son ‘Babıâli’de Cinayet’ kitabını bugün 19.00’da Arnavutköy Art Gallery’de imzalayacağını... ULUSAL Eğitim Derneği’nin, 22 Nisan Cumartesi 24.00’ te 14. yaşını Öner Yağcı’nın ‘Köy Enstitülerinin Cumhuriyet Edebiyatımıza Katkıları’ konferansı ve Serdar Bayram’ın türkü dinletisi ile kutlayacağını (www.ulusalegitimder.org.tr)...‘DİL Derneği 30. Yaşında’ töreninin yarın 18.00’de Çankaya, Çağdaş Sanatlar Merkezi’nde yapılacağını... NESİN Vakfı’nın düzenlediği geleneksel 23 Nisan Çocuk Şenliği’nin pazar günü Çatalca’da vakıf bahçesinde; birçok etkinlik ve Okay Temiz Ritim Grubu katılımıyla yapılacağını (www.nesinvakfi.org)... KADIN Araştırmaları Derneği’nin düzenlediği ‘Okuma Günü´nde yazar Mucize Özünal’ın ‘Mahmut Esat Bozkurt Kalpak Ve Kartal’ kitabını Prof. Dr. Günseli Sönmez İşçi ile 21 Nisan Cuma 14.00’te Taksim Piramid Sanat’ta tartışacağını... 1992’den beri Devrimci Sosyalist İşçi Partisi’nin (DSİP) öncülüğünde düzenlenen Marksizm toplantılarının bu yıl 19-23 Nisan tarihleri arasında Beyoğlu’ndaki Cezayir Salon’da yapılacağını; Bekir Ağırdır, Emine Uçak, Mithat Sancar, Şenol Karakaş’ın katılacağı bugünkü ilk toplantıda ‘referandumun ardından yeni dönemde birleşik mücadeli’ konusunun işleneceğini...MESAJ PANOSUBÜYÜK çoğunluğu milliyetçi ve muhafazakârlardan oluşan bir topluma cenneti vaat ettiler, buna rağmen ikna edebildikleri, toplumun ancak % 51’i... Bu oran, dinin siyaset malzemesi yapılmasının, iflasının da göstergesidir aynı zamanda. / Levent GÜLTEKİNMİLLET sözünü söyledi, sahne sizin beyler... Haydi elbirliği ile destur diyelim. / Yalçın KOÇAK<!-- There is only one paragraph! AdUnit will be added to the bottom. -->
