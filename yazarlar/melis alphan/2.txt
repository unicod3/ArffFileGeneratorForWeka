Onur Haftası’na desteğe  var mısınız?

 İlk kez 1993 yılında “Cinsel Özgürlük Haftası” adıyla düzenlenen İstanbul LGBTİ+ Onur Haftası, bu yıl 25’inci yaşını kutluyor.

Etkinlik, 24 yıl boyunca LGBTİ+’ların kendilerini en coşkulu ve kolektif biçimde ifade etme alanı oldu. Hareket, Onur Haftası ve yürüyüşü sayesinde görünürlüğünü epey artırdı. Onur Yürüyüşü, LGBTİ+’ların kendilerini ifade etme, var oluşlarını kutlama, bedenlerine, cinselliklerine, yaşama haklarına büyük bir heyecanla sahip çıkma amaçlarıyla düzenleniyor.LGBTİ+’ların ve LGBTİ+fobi karşıtlarının kendilerini ifade etmeleri, bir araya gelmeleri için de önemli bir alan olarak kendini gösteriyor.Düzenlendiği ilk yıl, Onur Haftası ve Yürüyüşü valilik engeline takılmış, etkinliklere izin verilmemiş, aktivistler gözaltına alınmış ve yurtdışından gelen konuklar sınır dışı edilmişti. Sonraki yıllarda yine yasaklarla karşılaşılsa da hareketin aldığı toplumsal destek güçlendi ve ilk İstanbul Onur Yürüyüşü 2003’te, Onur Haftası gerçekleştirilmeye başladıktan tam 10 yıl sonra yapıldı. 2003’te sadece 20-30 kişinin katıldığı yürüyüş her yıl artarak insan seline dönüştü. 2013’teki yürüyüşe 100 bine yakın kişi katıldı. 2003’ten beri, ilk polis saldırısının yaşandığı 2015 yılına kadar kimi grupların etkisiz provokasyonları dışında herhangi bir şiddet eylemi ve olumsuzluk yaşanmayan Onur Yürüyüşü, 2015 ve 2016 yılında çok yoğun polis saldırısına ve Yeni Akit’in hedef göstermelerine maruz kaldı.2015 yılında hep birlikte direnen ve yürümekte ısrar eden LGBTİ+’lar, 2016’daki polis engellemesine ve çeşitli provokasyonlara rağmen kentin birçok noktasına dağılarak açıklamasını okudu, sözünü söyledi, sesini yükseltti. Bu provokasyonlar ve sistemli saldırılar hiç şüphesiz bu insanların var oluşuna, bedeni ve cinselliği savunmanın yarattığı güce ve örgütlülüğe karşı yapılıyor.Yaşama hakkı, çalışma hakkı, eğitim hakkı gibi en temel hakları ellerinden alınmaya çalışılan LGBTİ+’ların onurlarını savunmak için özgürce sokağa çıkması, sokakta hem kendi sözünü söyleyip hem de ülkedeki tüm politik öznelerle temas etmesi ve görünürlüğünü artırması, LGBTİ+ hareketinin toplumsallaşma süreçleri açısından çok değerli. Yapılan tüm açıklamalarda barışın, dayanışmanın, bir aradalığın, aşkın önemini vurgulayan LGBTİ+ Onur Yürüyüşü’nün engellenmesi bu barış ve beraberlik süreçleri önünde engel. Yürüyüşler engellense de, LGBTİ+’lar gettolara itilmek ve en temel hakları gasp edilmek istense de, ülkenin her yerinde, her kentte, her mahallede, her sokakta LGBTİ+’lar var oldular ve var olmaya devam edecekler. Onur Haftası ve Onur Yürüyüşü de bu var oluşun önemli bir dayanağı ve enerji noktası.Geçtiğimiz yıllarda kitle fonlaması yöntemiyle hafta giderlerini karşılayan Onur Haftası gönüllüleri, bu yıl da bir çağrı yaparak herkesi hafta için destek olmaya çağırıyor.Onur Haftası’na destek olmak isteyenler Indiegogo sitesi üzerindeki kampanyaya (https://www.indiegogo.com/projects/2017-istanbul-lgbti-pride-week-lgbt#/) katılarak, diledikleri tutarda maddi destek sağlayabilir.Bu anlamlı mücadeleye desteğe var mısınız?<!-- There is only one paragraph! AdUnit will be added to the bottom. -->
