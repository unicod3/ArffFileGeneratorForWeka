25 maddede referandumda neden ‘Evet’

Bir: Darbeler döneminin bitmesi, “halk seçer, Türkiye’yi sivil-asker bürokrasi yönetir” dayatmasının son bulması için evet…    	İki: Türkiye Büyük Millet Meclisi’ni dışarıdan karıştıran vesayetçilerin gücünü kırmak, “hâkimiyet kayıtsız şartsız milletindir” hükmünü gerçek anlamda uygulamak için evet…    	Üç: Siyaseti kirleten koalisyon pazarlıklarını bitirmek, koalisyonların Türkiye’nin gücünü tüketen zararını önlemek için evet…    	Dört: Cumhurbaşkanının halk tarafından seçilmesiyle güçlenen millet iradesinin, tahkim edilmesi için evet...    	Beş: Demokrasinin teminat altına alınması, milletin himayesine verilmesi için evet…    	Altı: Yürütmenin tek elde toplanması, Cumhurbaşkanı-Hükümet çatışmasının önlenmesi için evet…    	Yedi: Türkiye’nin yönetimini, 367 gibi hukuk hokkabazlıklarından kurtarmak, yargının tarafsızlığını ve bağımsızlığını korumak için evet…    	Sekiz: Türkiye’nin, cuntacılar+medya ağaları+yüksek yargı+küresel sermaye işbirliği ile yönetilmesine fırsat vermemek için evet…    	Dokuz: Milletin tek başına iktidara getirdiği partilere, Anayasa Mahkemesi marifetiyle “laiklik karşıtı eylemlerin odağı” deyip cezalandırılmalarını önlemek için evet…    	On: Dinini yaşamak isteyen büyük makul çoğunluğun “gerici”, “yobaz” “çağ dışı unsurlar” diye yaftalanmasını önlemek için evet…    	Onbir: CHP’ye oy vermeyen büyük seçmen kitlesine bir daha kimsenin; “göbeğini kaşıyan adamlar”, “bidon kafalılar” dememesi için evet…    	Oniki: Yönetimde tam kontrol sağlanıp FETÖ, PKK ve DEAŞ terör örgütleriyle en etkin mücadelenin verilmesi için evet…    	Onüç: FETÖ gibi milletimizin hayır ve iyilik duygularını istismar eden sinsi ihanet şebekelerine bir daha asla fırsat vermemek için evet…    	Ondört: Milletin kafasını karıştırmak için “Erdoğan tek adam olacak, Türkiye diktatörlüğe gidiyor, parti devleti kuruluyor” diyen algı operatörlerini susturmak için evet…    	Onbeş: Türkiye’yi kutuplaştırmak isteyenlerin, Türk-Kürt, Sünni-Alevi, laik-dindar çatışması isteyenlerin heveslerini bitirmek için evet…    	Onaltı: Milli ve yerli siyaset zeminin sağlamlaşması için, AK Parti-MHP ittifakının, güçlü Türkiye’nin teminatı olacağı için evet…    	Onyedi: Terörün bitirilmesi, siyasi ve ekonomik istikrarın sağlanması, işsizliğin sona ermesi, refah içinde 2023 hedeflerine yürünmesi için evet…    	Onsekiz: “Cumhurbaşkanlığı sistemi Türkiye’yi batırır” diyenlere aldırmadığımızı, felaket tellâllarına pirim vermediğimizi göstermek için evet…    	Ondokuz: Cumhurbaşkanlığı sistemini, Sayın Erdoğan’ın üzerinden şahsileştiren, “ya daha sonra Türkiye hiç sevilmeyen bir liderin eline geçerse” diyenlere inat, “bu millet sevmediği birini asla cumhurbaşkanı seçmez, biz milletimize güveniyoruz” diye haykırmak için evet…    	Yirmi bir: Türkiye nüfusunun en büyük dilimi 15-19 yaş arasıdır. (Yüzde 9 civarında, 7 milyondan fazla) Gençliğe güvendiğimizi, onlara inandığımızı göstermek adına 18 yaşındakilere de seçilme hakkını savunduğumuz için evet…    	Yirmi iki: Bu millet, “Erdoğan gibi bir lider bulduk, bizi hiç yanıltmadı, o bize lazım” dediği için, Cumhurbaşkanının yolunu açmak adına evet…    	Yirmi üç: Cumhurbaşkanı Erdoğan, milletimize yeniden büyük devlet olma heyecanını yaşattığı için, başkalarına boyun eğen değil, dik duran devlet gücünü hatırlattığı için yeni ufuklara onunla yürüme adına evet…    	Yirmi dört: F. Gülen, FETÖ’cüler, PKK, HDP, CHP, Sözcü ve Cumhuriyet gazeteleri hayır diyor, onlara inat evet…    	Yirmi beş: “Başkanlık Sistemi Türkiye’yi Avrupa Birliği’nden uzaklaştırır” diyen Brüksel’e inat, Türkiye’ye şantaj yapanlara haddini bildirmek için evet…
