Türkiye Yenikapı'da.. Üst akıl nerede?

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						
Türkiye kontrolü üst aklın elinden alıyor..
Dün Yenikapı’daki hafızalara kazınan görüntü, hem FETÖ hem de üst aklın moralini bozdu.

Planlarını alt-üst etti.

Milyonlar aslında dün Yenikapı’da, bu güzel ülkenin elinin hiç zayıf olmadığını aksine ne kadar güçlü olduğunu, yılmadan, usanmadan, deneme üstüne deneme yapanlara bir kez daha gösterdi.

“Türkiye’yi Irak’a, Suriye’ye hatta Mısır’a çeviremezsiniz" diye haykırdı.

Bunu sağcısıyla, solcusuyla hep birlikte yaptı.

Umarız, siyasi iklimdeki bu bahar havası kalıcı olur.

Herkesin beklentisi de bu yönde.

Bu birlik Türkiye’yi hem rahatlatıyor, hem de güçlendiriyor.

Ekonomi, siyaset, iş hayatı her şey 15 Temmuz öncesine dönsün.

Ama siyaset dönmesin.

Birbirini anlayan, saygı duyan, eleştiren ama hakaret etmeyen, küfretmeyen bir siyasi hava, siyasi kültür kalıcı hâle gelsin.

Demek ki olabiliyormuş..

Yenikapı’da ispat edildi.

Şimdi sırada mini anayasa paketi var.

3 parti bu kez TBMM çatısı altında anlaşıp bu paketi çıkartabilirse, işte o zaman milli iradeye ateş edenlere gerçek cevap verilmiş olacak.

Evet, Türkiye’nin birlik-beraberliğe her zamandan çok ihtiyacı var.

15 Temmuz sonrası bize neyi gösterdi, daha doğrusu ispat etti?.

-Batının ikircikli tavrını..

-Darbe başarılı olsaydı zil takıp oynayacaklarını..

-NATO’nun darbe girişiminden hiç rahatsız olmadığını..

Takke düştü kel göründü..

Darbeciler bu kez kendilerini çok açık etti..

Başarılı olsalardı nasıl bir Türkiye mi olacaktı?

Totaliter rejim ile Otokratik rejim arası bir şey..

Mısır benzeri yani..

Türkiye ABD ve AB’nin alternatiflerini bulmak zorunda..

Avrupa Birliği hedefinden vazgeçmek demiyoruz.

Ama bir kez daha görüldü ki çok zor.

Sonsuz oyalamaca taktiği bitmedi.

Bu yüzden salı günkü Rusya seyahati çok önemli.

Cumhurbaşkanı Şangay 5’lisine Türkiye’nin girebileceğini söylemişti.

Hindistan da zorluyor.

Neden olmasın.

Türkiye yönünü doğuya filan dönmüş olmaz.

Elini güçlendirmiş olur.

 

Isıracak köpek diş gösterir mi?

 

Şimdi 14 Ağustos’ta ne olacağı konuşuluyor.

Türkiye kendisine verilecek tarihlere göre yolunu belirleyecek değil.

Yaralarını sarıyor, tedbirlerini alıyor.

Artık yere daha sağlam basıyor.

Düne takılıp kalmamak lazım.

Eleştiriler yapıldı.

Fazlasıyla.

Atalarımızın dediği gibi her şey kararında.

Genelkurmay da MİT de bir tane.. İkincisi yok.

Artık kurumlar daha fazla yıpratılmamalı.

İlker Başbuğ gibi öngörüsüz ve yeni dünya düzenini okuyamayan, kafası 70’li yıllarda kalmış adamlardan kimse fayda beklemesin.

Keşke İlker Başbuğ ve onun gibi her şeyi çok iyi bilen tipler o müthiş dâhiyane fikirlerini, görüşlerini kendilerine saklasalar.

Resepsiyonlarda birileri ile fısır fısır konuştukları günleri unutmadık!

Biz senin dün ne olduğunu çok iyi biliyoruz.

Aynanın karşısına geç ve kendine bir sor bakalım;

-Beni niye madalyasız uğurladılar?

Yenikapı’dan Avrupa Birliğine selam olsun..

NATO’ya selam olsun..

Washington’a selam olsun..

Merak etmeyin her şey çok daha iyi olacak.

 

***

TGRT’de Latif Erdoğan ile yaptığımız yayının bu kadar ses getireceğini düşünmemiştik.

O karanlık dönemde meğer ne dolaplar dönüyormuş.

Katkılarınız için çok ama çok teşekkürler.

Su, er ya da geç yolunu bir şekilde buluyor.

 

 
