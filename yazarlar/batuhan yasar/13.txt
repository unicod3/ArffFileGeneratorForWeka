Darbe gecesi ABD Konsolosluğundan Öksüz’ü kim aradı?

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Biz aslında kuzeyinden güneyine, batısından doğusuna yerinde duramayan, kanı kaynayan, ‘her şey bir anda olup bitsin, sonuçlansın’ diyen bir milletiz.

Beklemeye hiç tahammülümüz yok..

15 Temmuz sonrasında, iddianamelerin hızlıca hazırlanmasını, davaların açılmasını bekledik.

Bir taraftan da yurt dışında, FETÖ’yü aklamak için ciddi hamleler yapılmaya başlandı.

Yabancı istihbarat şefleri deyim yerindeyse bülbül kesildi.

O yüzden bütün gözler ana iddianamedeydi.

15 Temmuz darbesinin ana iddianamesi büyük ihtimalle bu hafta sonuna kadar açıklanacak.

Bir defa hemen hakkını verelim..

Yüksel Kocaman’ın Ankara Cumhuriyet Başsavcısı olmasının ardından işler hızlandı..

Ana iddianame gerçekten çok gecikmişti..

Özellikle de FETÖ’yü yurt dışında aklama çabalarının hız kazandığı şu günlerde..

 

FETÖ çözüldü...

 

İddianame konusuna geçmeden, FETÖ’yü koruyup kollayan girişimlere sekte vuracak sevindirici gelişmeler yaşanıyor. İstihbarat birimleri FETÖ’nün tüm yapısını deşifre etti. Örgüt tamamen çözüldü. Bilgi ve belgeler ilgili birimlere/kurumlara ulaştırıldı.

 

FETÖ çözüldükçe PKK da çözülüyor...

 

FETÖ’ye indirilen darbeler ve özellikle de bürokrasiden ayıklanması PKK ile mücadelede de başarıları artırdı. FETÖ, alanda kıpırdayamaz hâle gelen PKK’dan ümidini kesti. Bombalar ellerinde patlamaya başladı. FETÖ’nün, referandum öncesi bombalı saldırı talimatlarına son yılların en büyük darbesini yiyen PKK artık cevap veremiyor.

 

Akıncılar iddianamesi ile yer yerinden oynayacak...

 

15 Temmuz darbesinin tüm hazırlıkları Akıncılar Üssü’nde yani nam-ı diğer Mürted’de yapıldı.

Darbe buradan yönetildi.

Akıncılar iddianamesi 15 Temmuz darbesinin çatı iddianamesini oluşturacak.

Açıklandıktan sonra emin olun, günlerce bu kan dondurucu bilgileri, talimatları ve ses kayıtlarını konuşacağız.

 

15 Temmuz gecesi Türkiye’nin direkten nasıl döndüğüne inanamayacağız...

 

Darbenin yönetildiği Akıncı Üssü’ndeki bütün detayları öğreneceğiz..

Yurt dışı, özellikle ABD ile yapılan telefon temaslarından haberdar olacağız.

Cumhurbaşkanı Erdoğan’ı Allah nasıl korudu, uçağı F-16’lardan nasıl kurtuldu dakika dakika duyacağız.

 

Erdoğan’ın uçağı için 6 F-16 kalktı...

 

Akıncılar iddianamesi FETÖ’ye ve FETÖ’nün algı operasyonlarına büyük darbe vuracak. Aldığımız bazı bilgileri paylaşalım.

Cumhurbaşkanı Erdoğan’ın Dalaman’dan kalkan uçağını vurmak için Balıkesir, Mürted ve Diyarbakır’daki üslerden ful yüklü olarak toplam 6 F-16 kalktı.

Darbeci FETÖ’cüler Cumhurbaşkanı Erdoğan ve onu İstanbul’a götüren uçağı hedef gösteriyordu.

F-16’ların telsizlerine ulaşan talimat çok açıktı ve birkaç kez tekrarlanıyordu:

-“Hedef Erdoğan, hedef Erdoğan...”

Cumhurbaşkanının “THY 8456 yolcu uçağı” kodunu kullanan TC-ATA, F-16’lar yakıt ikmali yaparken ışıkları kapalı bir şekilde İstanbul’a iniyordu.

 

Erdoğan’ın uçağının kapısını açan darbeciler ne ile karşılaştı?..

 

Cumhurbaşkanı Erdoğan’ı öldürme emri alan ve Marmaris’e doğru yola çıkan Sikorsky helikopterlerinden biri Dalaman Havaalanına indi. Cumhurbaşkanı Erdoğan’ın uçağının kapısını açan FETÖ’cü hainler içerisinin boş olduğunu gördüler. Havaalanının kameralarını da kapattıran hainler aradıklarını bulamayınca alandan ayrıldılar. O sırada Erdoğan’ı taşıyan helikopter ise ışıkları kapalı olarak uçuyordu. Radara yakalanmamak için de alçaktan uçarak Dalaman’a yaklaşıyordu.

Kendilerince hiçbir şeyi şansa bırakmak istemeyen darbecilerin 13 ve 14 Temmuz tarihlerinde Marmaris ve çevresinde keşif uçuşu yaptıkları da belirlendi.

 

Adil Öksüz’e gelen telefon…

 

Akıncılar iddianamesi, Obama yönetiminin “hani nerede delil” gibi sürekli tekrarladıkları söylemleri de boşa düşürecek gibi görünüyor.

Sadece itiraflar, bilgi ve belgeler değil, görüntüler ve ses kayıtlarından oluşan iddianamede çok dikkat çekici bilgiler de yer alıyor.

15 Temmuz gecesi darbeyi Akıncılar Üssünden yöneten Adil Öksüz, Kemal Batmaz, Nurettin Oruç ve Hakan Çiçek’in yaptığı tüm telefon görüşmeleri de deşifre edildi.

Adil Öksüz’ün ABD konsolosluk santral numarasından aranması ise çok dikkat çekici. Herhâlde bu konuda ABD Büyükelçiliğinden bir açıklama yapılacaktır.

Ayrıca Öksüz’ün gece boyunca ABD ile yaptığı tüm telefon görüşmeleri de tespit edildi, kimlerle görüştüğü de kayıtlara alındı.

Deyim yerindeyse Akıncılar iddianamesi açıklandığında yer yerinden oynayacak.

Darbenin ardında hani nerede FETÖ diyenlerin gözleri fal taşı gibi açılacak..

Örgütün Türkiye’ye ihaneti tüm kanıtlarıyla ortaya konacak..

Yazdık, yine yazıyoruz..

Bakarsınız, FETÖ’ye “dinî ve seküler eğitim için çalışan sivil bir cemaat” diyenler özür dilemek zorunda kalır..

Biraz daha sabır...
