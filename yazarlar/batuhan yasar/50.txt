O gece Genelkurmay’da o 5 subayın ne işi vardı..

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Evet, darbeci FETÖ’cüler hiçbir şeyi şansa bırakmamışlar..
Ankara’da baş döndürücü bir trafik var..

Son dakika gelişmelerine bile yetişemez olduk.

Cumhurbaşkanlığı, Başbakanlık, Bakanlıklar, Genelkurmay ve MİT, 15 Temmuz’dan beri 24 saat esasına göre çalışıyor.

Defterler açıldıkça ve soruşturma genişledikçe o korkunç geceye dair yeni gelişmeler ortaya çıkıyor.

Öyle görünüyor ki çok yakında gizli saklı hiçbir şey kalmayacak.

Türkiye hâlâ, cuma gününü, yani 15 Temmuz’u tartışmayı sürdürüyor.

Özellikle MİT ve Genelkurmay hattında yeni bilgilere ulaştık.

Güvenilir kaynaklardan edindiğimiz son bilgileri aktaralım..

-MİT’e gelip darbe olacağını haber veren binbaşı gizli tanık oldu.. Bütün olup biteni en başından itibaren bildiği ve elinde yazılı bilgi-belgeler olduğu için güvenli bir yerde tutuluyor.

-MİT’in binbaşıdan edindiği bilgileri hiç vakit kaybetmeden, yazılı olarak Genelkurmay Başkanı Orgeneral Hulusi Akar’a ulaştırıyor.

-Önce MİT Müsteşar Yardımcısı Genelkurmay’a geliyor. 2. Başkan ile görüşüyor. Bu görüşme ile yetinilmiyor ve MİT Müsteşarı Hakan Fidan Genelkurmay Başkanı Orgeneral Hulusi Akar’la görüşmek üzere Genelkurmay Karargâhı’ndan içeri giriyor. Uzun bir görüşmenin (1 saat 45 dakika) ardından Hakan Fidan, karargâhtan ayrılıyor. Genelkurmay Başkanı, Hakan Fidan odasındayken Türkiye sathındaki bütün operasyonları ve uçuşları durduruyor. Hatta Tunceli’de PKK’ya sıcak takip yapan helikopter koluna bile üssünüze geri dönün emri veriliyor.

-Genelkurmay Başkanı Hulusi Akar’ın Türk hava sahasının uçuşlara kapatılması emri sözlü değil, Silahlı Kuvvetler Komuta Hareket Merkezi tarafından yazılı olarak bütün komutanlıklara ulaştırılıyor.

Ardından yaşananlar malum.. Darbeciler panikleyip gece 03.00’te yapacakları darbeyi 6 saat öne alıp apar topar harekete geçiyorlar.

 

Metin yazarı Genelkurmaya bile geliyor..

 

Karargâhtaki bir subay o geceyi şöyle anlatıyordu:

-“Bir anda hepsi sanki robota dönüştü. Hiçbirini tanıyamaz olduk. Bizle konuşmuyor, aldıkları emirleri hızlı bir şekilde uygulamaya çalışıyorlardı...”

Komuta katındaki kameralar kayıttaydı.

Darbecilerin imha ettiklerini sandıkları güvenlik kamerası görüntülerinin tamamı kurtarıldı.

Sonrası çok ilginç.

 

Darbeci FETÖ’cüler hiçbir şeyi şansa bırakmamışlar.

 

Genelkurmay Başkanı Hulusi Akar, görüntüleri bizzat kendisi izleyerek özel kalemine gelen ve o saatte orada olmaması gereken albay, yarbay ve binbaşı rütbelerinde 5 subayı daha tespit etti.

Kamera kayıtları, bu 5 subayın darbecilere yardıma geldiklerini gösteriyordu.

O gece karargâha gelenlerden biri mesela Genelkurmay Başkanı Akar’ın konuşma metinlerini yazan veya kontrol eden öğretmen Albaydı..

Genelkurmay Başkanı Akar’ın ekibinde yer alan o 5 subayın hepsi, darbe girişiminden günler sonra yakalanıyor ve gözaltına alınıyordu..

Soruşturma devam ettiği için isimlerini yazamıyoruz..

Nasıl bir korkunç gerçekle karşı karşıya olduğumuzun farkında mısınız?

Genelkurmay Başkanı Akar’ın yakın çalışma grubunun tamamı FETÖ’cü!!!

Özel kalem, koruma, emir subayı, metin yazarı, özel kalemde görevli subaylar...

Hepsi..

Bu durumun Necdet Özel Paşa döneminden bu yana aynı şekilde devam ettiği de anlaşıldı..

***

Kemal Bey o kararı nasıl aldı..

 

Türkiye, CHP liderinin pazar günkü Yenikapı mitingine katılma kararını 24 Ankara Temsilcisi Melik Yiğitel’in ağzından duydu.

Hemen belirtelim Kemal beyin kararını, Cumhurbaşkanı ve Başbakanın ısrarı değiştirdi.

Dünkü CHP MYK’sında konu uzun uzun tartışıldı.. Kemal bey, herkesten görüşünü açık açık belirtmesini istedi..

İşte MYK’da konuşulanlar:

-Partiler üstü bir durumla karşı karşıyayız.. Muhalefet orada olacak.. (MHP kastediliyor) Biz de katılmalıyız, CHP olarak yerimizi almalıyız..

-Heyet göndermemizin bir anlamı yok. Sanki yokmuşuz gibi hiç katılmamışız gibi olacağız..

-Toplumsal baskıyı göz ardı edemeyiz.

-Türkiye’ye orada olmayışımızı anlatamayız.. Bu yüzden, CHP Genel Başkanı orada olmalı...

MYK üyeleri arasında katılmayalım diyenler de vardı tabii ki..

Ama ekseriyetle ‘katılalım’ tavsiyeleri duyan Kemal Kılıçdaroğlu kararını orada açıklıyordu:

“Tamam.. O hâlde katılıyorum..”

***

Bu akşam saat 21.00’de TGRT’de, FETÖ’nün İhlas Finans’ı nasıl batırdığını belgelerle açıklayacağız.

Önemli bir konuğumuzla birlikte.. Latif Erdoğan beyle o karanlık dönemi konuşacağız..

Hemen belirtelim, bir beklentimiz olduğu için bu yayını yapıyor değiliz..

Sadece tarihe not düşmek, FETÖ’nün o kirli ve karanlık yüzünü bir kez daha tüm pislikleriyle birlikte ortaya çıkartmak için ekranda olacağız..
