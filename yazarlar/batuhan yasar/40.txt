Havada 70 İHA olacak

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Terörle mücadelede yeni dönem başladı. Artık, Türkiye savunma pozisyonunda değil. PKK can alıcı noktalarından vuruluyor. Gara’da 30 PKK üst düzey yöneticisinin öldürüldüğü operasyon bunlardan biriydi.

İstihbarat devrede.

Yenilenen insan gücüyle..

Güzel işler yapılıyor.

Devamı gelecek.

Etkisiz hâle getirilen PKK’lıların isimleri ile ilgili çalışma sürüyor. Yakında açıklanacak.

Gelen ilk bilgiler ‘ilk halka’ içinde olduklarını gösteriyor.

Bütün bunlar olurken Türkiye sessiz sedasız bir başka adım atma kararı daha aldı. Artık noktasal değil geniş alan gözetleme/izleme durumuna geçmeye karar verdi.

Teröre karşı mutlak üstünlük elde edilmiş olacak. İpler tamamen ele alınacak.

Bu, şu anda yapılandan çok farklı konsept anlamına geliyor. Şampiyonlar ligi gibi bir şey bu. Anlık ve noktasal hedef gözetleme yerine, 200 ila 400 kilometrekarelik alanda hedef takibi işi gerçekleştirilecek.

Zor iş ama yapılmak zorunda.

Mesela sarı renkli pikap nereden giriş yaptı? Nereye gitti? Nerede durdu? Arabaya kimler bindi veya indi? Yüklenen veya indirilen bir şey var mı?..

Sınıra yönelen terörist gruplar da bu şekilde takip edilecek. Kim, nereye nasıl gidiyor, kimlerle buluşuyor? Toplanma noktalarının tespiti ve diğer detaylar..

Bununla da bitmedi ama. ‘Geniş alan gözetlemek’ demek mevcudun birkaç basamak üstü demek.

Aynı LED fenerlerdeki gibi. Belli bir küçük noktayı değil tüm bölgeyi aydınlatmaya başlıyorsun. Aynı anda 3 veya 4 ayrı bölgenin izlendiğini düşünün. Kör noktaların kalmadığını..

İşte bunun için 70-80 İHA gerekiyor.

Bayraktar, Karayel, ANKA ve Heron’lar havada. Yavaş yavaş hedef rakama yaklaşılıyor. Yenileri filoya katılıyor/katılacak.

Terörle mücadele ve Fırat Kalkanı operasyonu bir taraftan devam ettiği için deneme süreleri dolmadan hizmet alımları yapılıyor.

ASELSAN da bir taraftan kamera sistemleri üzerinde çalışıyor. Çok daha iyi görüntü hedefi var.

Silahlı İHA’lar artık operasyonel durumda.

Silahlı İHA’larda kullanılan UMTAS füze sistemleri için seri üretim talimatı verildiğini de yazalım..

Artık, F-16, F-4 Phantom ve silahlı İHA’lar birlikte çalışıyor.

Hedef imhası ile ilgili zamanlama riskleri yakında tamamen ortadan kaldırılacak.

Hedefi vurmak için en uygun an beklenecek.

 

Cumhurbaşkanı İHA üzerinden görüştü

 

Külliyedeki 30 Ağustos töreninde Cumhurbaşkanı Erdoğan, Suriye’deki yüzbaşı ile görüntülü görüşme yaptı. İşte o görüşme Suriye üzerinde uçan Bayraktar ile gerçekleştirildi.

Yeri gelmişken, "PYD/YPG bölgeden çekildi, uçtu, kaçtı, yok oldu" gibi açıklamalar tam da bu konu ile ilgili.

Hemen Cumhurbaşkanı Erdoğan’ın sözlerini hatırlayalım:

“Bize YPG/PYD Fırat’ın doğusuna geçti diyorlar. Biz de hayır geçmediler diyoruz. Doğuya geçtiklerinin ispatı bizim tespitlerimize bağlıdır.”

Evet nereden nereye.. Türkiye bir zamanlar kendisine gösterildiği kadarından haberdardı. Heyecanlanırdı. Kuzey Irak’ı BBG evi gibi izlediğini sanırdı. Kameranın diğer açılarında durum hiç de göründüğü gibi değildi.

Artık kimseye muhtaç değiliz. Kendi teknik imkânlarımıza sahibiz. Suriye’de, Irak’ta kim nerede ne yapıyor hepsini izleyebiliyoruz.

Burada her şey mükemmel, dört dörtlük demiyoruz, yanlış anlaşılmasın.

Katedilen mesafeyi anlatmaya çalışıyoruz. Bu yeterli mi? Tabii ki değil.. Daha da iyi olacak.

YPG/PYD adım adım izleniyor. Çekilip çekilmedikleri, attıkları adımlar görülebiliyor. O yüzden birileri 1990’lı, 2000’li yılların geride kaldığını hatırlamalı.

 

Hürkuş da silahlanıyor

 

F-16’lar ve 5. nesil savaş uçaklarına pilot yetiştirmek için tasarlanan eğitim uçağı Hürkuş, sertifikalarını birer birer tamamlıyor.

Şimdilerde Hürkuş’a silah sistemleri takılması üzerinde çalışmalar yapılıyor.

‘Ne zaman terör avına çıkacaklar?’ sorunuzu duyuyorum.

‘Kısa süre içerisinde’ cevabı verildi.

Ekip çalışıyor.

 

Korkut füze sistemi de devrede

 

Elektronik sistemleri ASELSAN tarafından geliştirilen Korkut Hava Savunma Füze Sistemleri ilk olarak Hatay’a kuruldu. Katyuşa tipindeki roketleri imha edecek.

Bu yeni füze sistemlerinin adını yakında çok fazla duyacaksınız. Alçak irtifada gerçekten etkililer. Aynı gruptan Hisar Füze Sistemlerinin testleri de devam ediyor.

 

Zırhlı araç sıkıntısı yok

 

Sosyal medyada döndürülen ve özellikle de şehitler verdiğimiz zaman köpürtülen "zırhlı araç sıkıntısı var" iddialarını da araştırdık.

Bölgede zırhlı araç sıkıntısı söz konusu değil. Kirpi, Ejder ve Kobra isimli araçlar seri bir şekilde üretiliyor.

Ne kadar talep edilirse de “anında” bölgeye gönderiliyor.

Bu arada Pakistan’daki denizaltı modernizasyon işini Türkiye kapmıştı. Bunun tesadüf olmadığı anlaşıldı.

Romanya’daki 8 korvet ihalesini Avrupa’nın önemli ülkelerini geride bırakan Türkiye kazandı..

Bu satırları AB Bakanı Ömer Çelik ile birlikte geldiğimiz Portekiz Lizbon’dan yazıyoruz. Avrupa’nın, Atlas okyanusuna açılan en uç noktası Cabo Do Roca kaya burnunda rüzgârlar çok sert esiyor.

AB sürecinde de hareketli günler, yeni gelişmeler bizi bekliyor.
