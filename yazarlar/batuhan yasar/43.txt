Emin olun bu savaşı Türkiye kazanacak!

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Zor günler.. Âdeta yeni Kurtuluş Savaşı. 15 Temmuz’un artçıları bitmek bilmiyor. Tehlike yanı başımızda kol geziyor. İç savaş çıkarma ve Türkiye’yi parçalama planı hâlen yürürlükte..
Morallere dip yaptırma, Türkiye’yi tamamen içe kapatma arzusu da..

Ama değişen bir şey var. Önemli bir şey.

Türkiye artık savunmada değil. Karşı saldırıya geçti.

Suriye hamlesi bunun en somut örneği.

Türkiye terörü boğacak.

Emin olun ki böyle olacak.

Belki daha büyük saldırılarla karşı karşıya kalacağız.

1 yıldır hendek operasyonları başladığından beri yazıyoruz-çiziyoruz:

Ankara’da alınan kararlardan bir milim bile geri adım yok.

PKK’nın 1-1.5 yıl içinde marjinal hâle getirilmesi planı yürürlükte.

Biz kendi gücümüzün farkına yeni yeni varıyoruz. Bırakın son bir senede yaşananları filan. Sadece son 3 aydakilere bakalım;

-Çok büyük iki DAEŞ saldırısı.

-Onlarca da PKK saldırısı..

-FETÖ’nün sahne alması ve o korkunç  darbe gecesi. Türkiye’ye tam diz çöktürme operasyonu.

-Ardından yine bitmek bilmeyen FETÖ, PKK ve DAEŞ saldırıları.

-Ve CHP Lideri Kemal Kılıçdaroğlu’nun hedef alınması.

Aynı 15 Temmuz’da Cumhurbaşkanı Recep Tayyip Erdoğan’ı hedef aldıkları gibi.

Ama onları çıldırtan bir şey var;

Ne yaparlarsa yapsınlar, Türkiye bütün bu alçak saldırıları, hamleleri âdeta bir kara delik gibi içine alıp yutuyor ve 2023 hedeflerine emin adımlarla yürüyor.

Bir türlü Türkiye’yi durduramıyorlar.

 

Türkiye bağırır çağırır ama bir şey yapamaz!

 

Türkiye, Suriye operasyonu ile bunun böyle olmadığını ispat etti.

İlker Başbuğ ne demişti, general sayısının azalmasından dem vurarak;

-“TSK zayıfladı.”

-Ne oldu Sayın Başbuğ?

-Bak senin zayıfladı dediğin TSK 17 saatte Cerablus’u zapt etti. DAEŞ ve YPG’yi kovdu. Lütfen o dâhiyane ve 1970’li yıllardan kalma askerî terminolojini kendine sakla.

Genelkurmay Başkanı iken dış politikadan ekonomiye kadar her şeyi en iyi bilen yine sendin!

Artık susma vakti geldi.

 

YPG ve DAEŞ’e Fırat’ın sağında ve solunda rahat yok!

 

Türkiye Suriye’de ne mi yapıyor? Gelin beraber bakalım:

1-Suriye’yi, Suriyeliler için güvenli, huzurlu hâle getiriyor. Gerçek sahiplerine teslim ediyor. Suriye toprakları Suriyelilerindir, diyor özetle.

2-Kaybolan Özgür Suriye Ordusu’nu (ÖSO) yeniden görünür hâle getiriyor.

3-DAEŞ ve YPG/PYD’yi direkt hedef alıyor. Sadece Fırat’ın batısı değil DOĞUSUNDA da hiçbir teröristi kabul etmeyeceğinin mesajını veriyor. Sınırlarında ne DAEŞ ne de YPG/PYD’yi görmek istemiyor.

Buradaki, en büyük kazanım ne, diye sorarsanız; Türk F-16’larının Suriye üzerinde uçmaya başlamasıdır. Rus radar kilitlerinin çözülmesidir. Bu Türkiye’ye çok ama çok büyük bir avantaj sağladı.

Yakın gelecekte bunu daha iyi anlayacağız.

İşte PYD/YPG’nin sesinin yükselmesi de bu yüzden zaten.

Zeki adamlar!

Fırat’ın doğusuna da sıranın geleceğini anladılar.

Türkiye bir taraftan da Suriye’ye yönelik yeni tedbirlerini alıyor/uyguluyor.

Cerablus’a 3 koldan girilmişti biliyorsunuz.

Şimdi 8 yeni giriş noktası daha kullanıma açıldı.

Tanklar dünden beri yeni yolları kullanıp Suriye’ye birkaç kez girip çıktı.

Batıdan yeni zırhlı birlikler geliyor, 2 gün içinde operasyonel olacaklar.

Türkiye, DAEŞ ve YPG’ye; bak kardeşim bütün gücümle buradayım. Her türlü harekâtı yaparım, diyor özetle.

Bununla da kalmıyor; güçlü ses tonuyla işgal ettiğiniz yerleri terk edin, gerçek sahiplerine bırakın, mesajı da veriyor.

Fırat Kalkanı operasyonunda, şu an için ATAK ve Süper Kobra’lara gerek olmadığı belirtildi.

Ama gerekirse saldırı helikopterleri de devreye alınacak.

Bütün bu hazırlıklar bize aslında Menbiç’e kadar gidilebileceğini de gösteriyor.

Halep koridorunun açık kalması Türkiye’nin kırmızı çizgisi.

Korgeneral Zekai Aksakallı’nın orada olması zaten yüreklere su serpiyor.

 

Siyasetteki "Yenikapı ruhu" çok rahatsız etti..

 

Darbe girişiminin ardından Türkiye’nin birleşmesinden, bütünleşmesinden çok rahatsız oldular.

İstedikleri ayrıştırmaktı, tam tersi oldu.

Türkiye Yenikapı’dan bir ve beraber olduğunu bütün dünyaya ilan etti.

DAEŞ, FETÖ ve PKK maşasından tutanlara da..

Bu birlik ve beraberlik fotoğrafı orada durduğu sürece emin olun kimse bize diz çökertemez.

Evet, Fırat Kalkanı stratejik bir askerî hamleydi.. Ama 79 milyona verdiği moral en az onun kadar önemliydi.

Tabii ki kolay günler değil. Kolay da olmayacak. Ama birlikte başaracağız...
