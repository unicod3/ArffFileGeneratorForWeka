Pentagon’un derdi ziyaretin iptali...

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						16 Mayıs Salı günü Beyaz Saray’da gerçekleşecek Erdoğan-Trump görüşmesinden ne çıkacak analizleri yapılırken Pentagon bombayı patlattı:

“ABD, PYD’ye ağır silahlar verecek”

Açıklamadaki ikinci cümle ise 'güler misin ağlar mısın?' dedirten cinstendi:

“Güvenlik riskleri konusunda Türkiye’ye güvence veriyoruz”

Moraller bir anda dip yaptı…

Evet bu kadarını da kimse beklemiyordu...

En azından Türk kamuoyundaki beklenti Trump’ın Obama gibi davranmayacağı yönündeydi..

Umut verici işaretler de vardı..

PKK/PYD ve FETÖ konusunda Ankara’yı memnun edecek ufak da olsa bazı adımlar atılabilirdi..

Bu yüzden de ABD bürokrasisine henüz hâkim olamayan Trump’a süre verilmeliydi..

Ankara beklemeye başladı..

Trump yönetimi artık 3 ayını devirmişti..

Görüşmeler, toplantılar, verilen dosyalar, yeni deliller, ortak harekât planları..

Ama ne Suriye ne de FETÖ konusunda yaprak bile kımıldamadı..

 

-Erdoğan-Trump görüşmesini iptal ettirebilir miyiz acaba!

İşte dün ABD Savunma Bakanlığı Pentagon’un açıklaması Washington’dan birilerini harekete geçirdi..

-Erdoğan artık gelmeyebilir..

-Erdoğan-Trump görüşmesi iptal olacak..

Fısıltıları yayılmaya başladı.

Belli ki 16 Mayıs Salı günü gerçekleşecek olan bu görüşme engellenirse tadından yenmeyecek ve operasyon tamamlanmış olacaktı.. 

Tweet’ler atılmaya başladı..

“Erdoğan ABD gezisini iptal ederse…”

Kimse merak etmesin Cumhurbaşkanı Erdoğan ABD’ye gidecek ve o görüşme de gerçekleşecek..

Cumhurbaşkanı Erdoğan’ın müdahaleleri ile kaç kez olumsuz durumun değiştiğine şahitlik ettik geçen 15 yılda..

Belli mi olur..

Biraz daha bekleyelim..

 

-Washington’da tam saha pres..

Aslında Beyaz Saray’daki önemli buluşma öncesinde Cumhurbaşkanı Erdoğan Washington’da tam saha prese başladı..

Âdeta diplomasi böyle yapılır dersi verircesine..

Hiçbir boşluk bırakmadan..

Genelkurmay Başkanı Hulusi Akar, Adalet Bakanı Bekir Bozdağ, MİT Müsteşarı Hakan Fidan ve Cumhurbaşkanlığı Sözcüsü İbrahim Kalın, Türkiye’nin gündeme getireceği bütün başlıkları muhatapları ile görüştüler.

Trump’ın Ulusal Güvenlik Danışmanı, ABD Adalet Bakanı, ABD Genelkurmay Başkanı, CIA Başkanı ile görüşüldü.. Onlarca toplantı gerçekleştirildi.

Hatta Trump’la bile görüştüler..

Dışişleri Bakanı Mevlut Çavuşoğlu ve Millî Savunma Bakanı Fikri Işık da mevkidaşlarıyla birkaç kez telefon görüşmesi yaptılar.

16 Mayıs’ta Beyaz Saray’daki görüşmenin içi, altı ancak bu kadar doldurulabilirdi.

Hatta görüşmenin sonrasına sarkma olmasın, hemen netice alınsın diye stratejik dokunuşlar bile yapıldı..

Tamam bu görüşmeler yapıldı da ne oldu?

Pentagondan “o malum” açıklama niye geldi diyebilirsiniz..

Hayır hiç öyle değil..

Bırakın Pentagon ne diyorsa desin:

-ABD zaten 11 aydır PYD’ye ağır silahlar veriyor!

-Saflar netleşti.. Türkiye de bundan sonra kendi yol haritasını daha rahat bir şekilde belirleyecektir..

-Pentagon’un açıklaması ile değişen bir şey de yok, yeni bir durum da yok!

Sadece konu resmiyet kazanmış oldu.

Daha doğrusu önceden verilmiş ağır silahlar da meşru hâle getirildi..

Stratejik ortağımız Türkiye’deki üsleri kullanıyor mu..

Evet kullanıyor..

-İncirlik

-Diyarbakır

-Batman

Askerî üslerini hâlihazırda "arama kurtarma" başlığı altında aktif olarak kullanmaya devam ediyor.

Savunma Bakanı Mattis’in sözleri aslında çok doğru:

-“Türkiye ile müttefik olmamız aynı yolda yürüyeceğiz anlamına gelmiyor.”

Bu sözler sadece ABD değil Türkiye için de geçerli..

Türkiye’nin Suriye ile 930 km. sınırı var..

Türkiye’ye rağmen ne yapabilirsiniz.. Hadi bugün yaptınız diyelim..

Ya yarın..

 

-Rakka konusu..

Hatırlarsanız Türkiye ile Rusya’nın, Suriye’de kara harekâtları da dâhil olmak üzere birlikte adım atabileceğinden bahsetmiştik.. Bu hâlâ geçerli.. Ortak operasyonları önümüzdeki günlerde görebileceğiz.. Sahada iyi bir iş birliği var.

ABD Rakka operasyonunu tam 6 aydır erteliyor.. Şimdi haziran demeye başladı..

Mevcut şartlar altında adı değiştirilmiş, yani PKK/PYD’nin SDG yapıldığı bir sistemle yapılacak Rakka operasyonuna Türkiye katılmayacaktır.

Zaten bunu en yetkili ağızlar defalarca açıkladı.

Son Pentagon açıklamasının ardından “ABD Suriye’de PYD/YPG’ye Devlet mi kuruyor?” soruları açıktan sorulmaya başladı..

Biraz daha sabırlı olup bekleyelim..

Moral bozacak bir şey yok..

Daha köprünün altından ne sular akar..

Şunun şurasında 16 Mayıs’a kaç gün kaldı?..
