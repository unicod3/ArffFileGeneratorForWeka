FETÖ, Van ve Elazığ’da PKK’yı nasıl devreye aldı..

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Zor günler.. Pes etmiyorlar.. Etmeyecekler.. Ama bizim de elimiz artık çok güçlü.. Gücümüzü gördüler.. O yüzden ölümüne ve birlikte saldırıyorlar.. Türkiye’yi diz çöktürme seçenekleri artık sınırlı..

Bu 7 cümleyi niye yazdığımızı açıklayalım:

Darbe işinin yaş olduğunu gördüler. Darbe kapısı yüzlerine kapandı. FETÖ’nün sözde diyoruz, aslında sözde bile denmeyecek kadar alçak ve iğrenç gazeteci kılıklı adamları, Türkiye’nin teröre teslim olduğu algısını oluşturmaya çalışıyor.

Ciddi ciddi ülkeyi iç savaşa, karmaşaya, bölünmüşlüğe götürme hedefleri var.

Hep aynı numara, hep aynı tuzaklar.. İşte gördünüz, İsveç Başbakanını nasıl da kandırdılar. Gerçi hanımefendinin de bu işe çoktan gönüllü olduğu anlaşılıyor.

O iğrenç tweeti bir ülkenin dışişleri bakanına attıranları kesinlikle hafife alamayız/almamalıyız. Nasıl bir tehlike ile karşı karşıya olduğumuzu anlamalıyız.

 

İkiz plakalı kamyonlar

 

Van ve Elazığ patlamaları canımızı çok sıktı. Çünkü sıkması hedeflenmişti. İşi sosyal medya ayağı ile değerlendirmek lazım.

Renkli baskılı printerdan FETÖ-PKK fotoğrafı çıkıyor.

Ayrıntılar ve yüzler çok net.  Darbe girişiminin ardından FETÖ ve PKK birbirlerine daha da yaklaştı.

Bu arada, Bitlis’teki EYP saldırısını Van ve Elazığ’dan ayırmamız gerekiyor. Güvenilir istihbarat kaynaklarından edindiğimiz bilgileri aktaralım hemen:

-Hem Van, hem de Elazığ’da patlatılan kamyonların bomba yüklemesi Van kırsalında yapıldı.

-İki araç da aynı anda eyleme gönderildi.

-İkiz plakalı araçlarla patlamalar gerçekleştirildi. (Çalınan kamyonlarla plaka takılan araçların markası, modeli ve rengi aynı) Dolayısıyla sistem uyarı vermiyor. Her iki kamyonet de maalesef hedefini buluyor.

Bu yöntem bir süredir PKK tarafından kullanılıyor.

FETÖ, güvenlik sistemlerini ve açıklarını çok iyi bildiği için aklı veriyor PKK da uyguluyor.

Güvenlik sistemleri, programlar, her şey sil baştan ve yeniden ele alınıyor, açıklara bakılıyor, yapılabilecekler gözden geçiriliyor. Elektronik kod veya başka bir şey devreye sokulabilir mi uzmanlar bunu inceliyor.

Evet bu iki saldırı canımızı yaktı, moralimizi bozdu..

Ama bundan birkaç gün önce Bitlis’te yine tonlarca bomba yüklü bir kamyonet ele geçirildi ve etkisiz hâle getirildi.

Her şey çok iyi olacak. Emin olun olacak.

İstihbarat teyakkuzda.

Daha önce bombalı kamyonetler Mardin ve Lice kırsalında hazırlanıyordu. Güvenlik güçleri şimdilerde Mardin, Şırnak ve Lice’de PKK’ya nefes aldırmıyor. O yüzden bombalı araçları Van kırsalında hazırladılar. Hem Van hem de Elazığ özellikle seçildi. Diyarbakır dışında var olduklarını göstermeye çalıştılar.

Diyeceksiniz ki niye önlenmedi? Öyle kolay mı?.. MİT her gün, şu bombalı aracı imha ettim, bunu yok ettim diye açıklama mı yapsın!

Ayrıca, hedefleri, operasyonları önceden PKK’ya ihbar eden FETÖ’cülerin tamamından da kurtulamadık. Biraz daha sabır.

Hatırlayın, adam tek başına Fransa’da kamyonla kaç kişiyi ezerek öldürdü..

Güvenilir kaynaklar, yeni bir darbe yapamayacağını anlayan FETÖ’nün PKK’yı nasıl daha etkili hâle getirebiliriz hesapları yaptığına dikkat çekti.

Bununla birlikte Türkiye’nin 1-1.5 yıl içinde PKK’yı marjinal konuma getirme hedefinden en ufak bir sapma yok.

Emin olun, vatansever askerler, polisler ve istihbarat el ele, omuz omuza PKK’ya nefes aldırmamaya kararlı.

Cumhurbaşkanı Erdoğan, bütün enerjisi ile konuyu takip ediyor.

Gece geç saatlerde biten en son güvenlik toplantısında bütün başlıklar ayrıntıları ile gözden geçirildi. Yeni kararlar alındı.

Kolay mı, Türkiye daha darbeyi yeni atlattı. Bu yüzden FETÖ ve işbirlikçileri Türkiye’nin açığını arıyor.

Türkiye’yi terörle sıkıştırmaya çalışacaklar. FETÖ de PKK’ya lojistik destek verecek.

FETÖ, bir taraftan da PKK’nın ikizi YPG’yi nasıl kullanırız derdinde. Gözü Suriye’de, Kobani’de. Temaslarından Türkiye’nin bilgisi var.

Yurt dışındaki sözde iğrenç gazetecileri de uluslararası baskı için çalmadık kapı bırakmıyorlar. Satın aldıkları siyasiler ve medya ile Türkiye’yi sıkıştırmaya çalışacaklar.

Terörle zaten bunu yapmaya çalışıyorlar. Türkiye’nin sinir uçlarını yokluyorlar. Seçilmiş Cumhurbaşkanı ve Hükümeti terör darbeleri ile zayıflatıp açık bulmaya çalışacaklar. Yeni bir kaos altyapısı oluşur mu, buna bakıyorlar.

Bombalı araçların hazırlandığı Van kırsalı şu an mercek altında. Büyük konuşmayalım ama orada 3’üncü bir bombalı kamyon hazırlanmasına izin verilmeyecek.

Evet 2 patlama ile Türkiye’nin moralini bozdular. Ama o kadar.

FETÖ, PKK eli ile şunları yapmaya çalışacak:

-DOĞRUDAN TOPLUMUN ALGISINA OYNAYACAK.

-DARBE İLE BOZAMADIKLARI MORALLERİ DİP YAPTIRMAYA ÇALIŞACAK.

-SOSYAL MEDYA ÜZERİNDEN EYLÜLÜ EKİMİ BEKLEYİN MESAJLARI İLE TABANLARINA UMUT VERECEK.

-PKK’YI AYAKTA TUTACAK.

Ankara’daki güvenilir istihbarat kaynakları, PKK’nın çok büyük darbe aldığını ve FETÖ’nün beklentilerini karşılayabilecek durumda olmadığının altını çiziyor.

Bakın bu cümle çok önemli. Lütfen yeniden okuyun. Evet bu PKK dize getirildi, 1-2 sene içinde de marjinal hâle getirilecek!

Evet, FETÖ artık tam da PKK çizgisinde...
