FETÖ’nün Almanya’daki tüm ilişki ağı deşifre edildi...

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Alman İstihbarat Servisi BND’nin Şefi Bruno Kahl’ın Der Spiegel’e verdiği FETÖ demeci çok dikkat çekiciydi. Hiçbir konuda konuşmayan BND Şefinin bülbül kesilmesi, âdeta bir siyasetçi gibi konuşması hatta ayar vermesi aslında birçok mesajı içeriyordu. Bu konuyu yarınki yazıda ele alacağız...

İstihbarat Şefinin açıklamaları bir bakıma, Almanya’nın 15 Temmuz sonrası FETÖ için nasıl güvenli bir liman hâline dönüştüğünü de ortaya koyuyordu.

Birkaç haftadır FETÖ’nün Almanya yapılanması üzerine detaylı araştırmalar yapıyoruz.

Ankara’daki üst düzey güvenlik toplantılarında masaya konulan FETÖ’nün Avrupa özellikle de Almanya’daki faaliyetlerini gösteren raporları açıklayacağız.

İstihbarat birimleri, FETÖ’nün Almanya’daki tüm faaliyetlerini ve ilişki ağını tüm ayrıntıları ile deşifre etti.

Sonuçlar, FETÖ’nün Avrupa’da en köklü yapılanmasının Almanya’da olduğunu gösteriyor.

 

FETÖ Almanya için iç tehdit

 

İstihbarat raporları, FETÖ’nün Almanya için iç tehdit olarak değerlendirildiğini, hatta bazı Alman yetkililerin bu konuda kaygılandıklarını gösteriyor.

Almanlar, bürokrasiye ve siyasete sızdıklarını biliyor.

Buna rağmen Alman istihbaratı FETÖ’yü hiçbir şekilde takip etmiyor.

Hatırlayın; Türkiye’nin görevlendirdiği imamların, FETÖ’cülerin şikâyetleri ile nasıl ajan olarak suçlandıklarını, hatta gözaltına alındıklarını..

FETÖ, işbaşındaki Berlin yönetimi için âdeta bir referans konumuna yükselmiş.

Almanlar, Ankara’ya, FETÖ’nün terör örgütü listesinde bulunmadığını tekrarlıyor..

Bu Almanların en büyük kaçış noktası.

Türkiye ile FETÖ konusunda hiçbir şekilde iş birliğine yanaşmıyorlar.

Ha diyeceksiniz, PKK terör örgütü listesinde de ne oluyor.

Alman makamları, FETÖ’nün Almanya’daki faaliyetlerini denetlemeyi de reddediyor. Gerekçe BND İstihbarat Şefinin söylediği gibi:

“Darbeyi FETÖ yapmadı. Bu konuda elimizde kanıt yok!!!”

Bu lafın üzerine denecek bir şey var mı?..

Sözün bittiği yer..

Komiklik ötesi bir durumla karşı karşıyayız.

Ama maalesef gerçek böyle.

Almanların FETÖ tavrı yeni değil ama.

17-25 Aralık’tan beri böyle.

Zekeriya Öz ile Celal Kara’nın Tiflis-Kiev-Berlin güzergâhı üzerinden Almanya’ya ulaştıkları bilgisi bile Alman güvenlik makamları tarafından araştırılmadı. Türkiye’nin ısrarlı talepleri hep göz ardı edildi.

 

İşte Almanya’nın FETÖ’cüleri

 

“İmam” kelimesini kullanmak istemiyorum.

İstihbarat birimleri Almanya’daki FETÖ’nün tüm üst düzey yöneticilerini tek tek deşifre etti.

FETÖ’nün Almanya sorumlusu World Media Grup AG Yönetim Kurulu Başkanı Hayrettin Özkul. Özkul, FETÖ’nün Almanya’daki medya işlerini de organize ediyor.

Ebru ve Samanyolu TV Avrupa’da yayında.

Die Fontane dergisi FETÖ’nün Avrupa’daki yeni gözdesi.

Zaman, Almanya'da son kâğıt baskısını Aralık 2016’da yaptı. “Barış Zamanı” adıyla tekrar basılması için hazırlıklar yapılıyor. Hâlen ABD’de olan Abdullah Aymaz ile FETÖ Batı Avrupa Sorumlusu Süleyman Tiftik “Zaman gazetesi” işiyle uğraşıyor.

WDR (Batı Alman radyo tv kurumu) Cosmo radyo 2017 başında yayına başladı.

Yeşillere yakın Die Tageszeitung’un desteği ile www.taz.gazete kuruldu, www.ozguruz.orgdan da büyük beklentileri var.

Can Dündar, Aydın Engin, Ece Temelkuran, Hayko Bağdat, Banu Güven, Hatice Kamer ve Fatma Aydemir değişmez müdavimleri…

Ekmeğini yedikleri, suyunu içtikleri bu güzel ülkeyi nasıl öveceklerini şaşırıyorlar âdeta!!!

Gerçekten çok yazık..

FETÖ’nün Almanya’da medya sektöründe 12 kuruluşu var.

 

FETÖ, iş hayatında da çok güçlü

 

Genel sekreterliğini Önder Kurt’un yaptığı BUV-Almanya İş Hayatı Dernekleri Federasyonu’nun FETÖ’nün Almanya’daki şirketlerinin çatı kuruluşu. FETÖ tam 40 şirketle Almanya’da faaliyetlerine tam gaz devam ediyor.

 

Almanya’nın gözü FETÖ’nün Etiyopya’daki okullarında

 

FETÖ’nün Almanya’da 39 okulu ve 32 yurdu bulunuyor.

Vision Dershanelerindeki öğrenci sayısı 15 Temmuz sonrasında yarı yarıya azaldı. Boşluk mültecilerle dolduruldu. Kurs ücretlerini kim karşılıyor biliyor musunuz?

Münih Belediyesi..

15 Temmuz sonrası Almanya’daki okullarını elden çıkartmak için hukuki ve mali araştırmalar yapıyorlar, satmaya hazırlar.

Asıl bomba, Almanların Etiyopya’daki FETÖ okullarını devralmak istemesi. Etiyopya Devlet Başkanının Ankara ziyaretinin hemen ardından girişimlerin başlaması hatta Alman gazetelerinde “Türk okulları Alman yatırımcılara devredildi” haberlerinin çıkması dikkat çekici.

Etiyopya’daki FETÖ okulları henüz “Alman girişimcilere” devredilmedi. Görüşmeler sürüyor.

 

300 FETÖ evi

 

Terör örgütü, Almanya genelindeki 300 evinde devşirme faaliyetlerine tam gaz devam ediyor. 15 Temmuz’dan sonra 50 yeni evin daha açılmış olması, FETÖ’nün Türkiye’de kaybettiği alanı Almanya ile telafi etmeye çalıştığını gösteriyor.

STK’lar FETÖ’nün güçlü olduğu alanlardan biri. Çatı örgütlenmeleri Bund Deutscher Dialog İnstitutionen altında yapılıyor. Almanya genelinde toplam 83 dernek ve vakıfı sosyal hayattan taban kazanmaya yönelik faaliyetlerini sürdürüyor. Bunlar arasında "Kültürel Çeşitlilik İçin Köln Formu Derneği" dikkat çekiyor.

Afrika ülkelerinden Almanya ve Hollanda’ya iltica etmek isteyen FETÖ üyeleri Hollanda’ya yönlendiriliyor.

 



 

Hollanda’nın 450 FETÖ’cünün iltica talebini kabul ettiği yönünde bilgiler geliyor.

Diyalog ve Eğitim Vakfı Başkanı Ercan Karakoyun dikkat çekici bir başka isim. FETÖ’nün Almanya Temsilcisi. Alman siyasetçilerle ilişkileri organize ediyor. Yeşiller Partisi’nin Eş Başkanı Cem Özdemir ile yakın ilişki içinde olduğu belirtiliyor.

Berlin yönetimi, son olarak NATO’da görevli 40 FETÖ’cüye kucak açarak Ankara’ya mesajını açıktan verdi:

Görünen o ki, Türkiye-Almanya arasındaki fırtınalı günler referandum sonrasına da taşınacak...
