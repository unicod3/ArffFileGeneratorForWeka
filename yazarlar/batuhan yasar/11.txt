FETÖ’nün yeni hamlesini açıklıyoruz…

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Referanduma sayılı günler kaldı.. Birbirini izleyen tuhaf olaylar ve açıklamalarla karşı karşıyayız.. Her seçim öncesi olduğu gibi.. FETÖ bugünlerde bir hareketli sormayın gitsin. “Son kurşun” misali çok titiz ve dikkatli çalışıyor.

FETÖ, Avrupa’da kurduğu internet siteleri ve yeni TV kanalları vasıtasıyla “Hayır” kampanyasını bizzat yönetiyor ve yönlendiriyor.

Aynı şekilde çok profesyonelce bir algı operasyonu yürütüyor.

Söylemler ve kullanılan jargonlara bakıldığında CHP’yi çok iyi kullandığı ortaya çıkıyor.

Tam da Türkiye’nin sıkıştırılmaya çalışıldığı bir anda Akıncı iddianamesi ile FETÖ’nün hamiliğine soyunan bazı Avrupa ülkelerine çok güzel cevap verilmiş oldu.

Ortaya konulan deliller hem FETÖ’yü, hem de FETÖ’ye kucak açan ülkeleri hukuki açından zor durumda bırakacak.

Bir bakarsınız Türkiye’yi Lahey’de yargılatmaya çalışanlar kendilerini Lahey’de buluverirler.. Çok ciddi suçlamalarla karşı karşıya kalıverirler..

Bir defa hemen belirtelim.. Akıncı iddianamesinden çok rahatsız oldular. Bu konudaki detayları daha sonra yazacağız..

İddianameye hukuki bir karşılık vermek isteyen FETÖ, çalışmalarını Almanya’da yoğunlaştırdı.

Alman kanallarında günlerdir Türk İstihbaratı tartışılıyor.

İstihbarat uzmanları, MİT’in Almanya’da kaç elemanı olduğunu, FETÖ’cülerin fotoğraflarının nasıl çekildiğini, detayların nasıl elde edildiğini tartışıyor.

Demek ki MİT çok iyi işler yapmış ve FETÖ’nün tüm ipliğini pazara çıkartmış..

 

Almanya’ya 262 başvuru

 

Beyin takımını Almanya ve ABD’de tutan FETÖ özellikle iltica başvurularının bir an evvel sonuçlanması için üst düzey siyasetçilerle görüşüyor.

Elde edilen bilgilere göre; 4 Nisan itibarıyla Almanya’ya iltica talebinde bulunan FETÖ/PDY mensubu asker ve diplomatların sayısı 262’ye ulaştı.

Şu ana kadar hiçbir iltica başvurusu Almanya tarafından kabul edilmedi.

Ancak Alman hükûmetinin tavrı iltica başvurularının kabul edilmesinden yana.

 

Ver elini BM ve AİHM

 

FETÖ, Almanya’daki ilticaların kabulü için üst düzeyde zemin yoklaması yaparken, bir sonraki adımını ve hedefini de belirledi.

Örgütün tepe yönetiminin konuşma ve mail trafiği, FETÖ’nün BM ve AİHM nezdinde yoğun mesaiye başlayacağını gösteriyor.

 

FETÖ, BM için harekete geçti

 

Avukat Gazi Kozanoğlu bu işi organize eden ekibin başındaki kişi.

BM bünyesindeki Haksız Tutukluluk Çalışma Grubunu (UN working group of arbitrary detention) harekete geçirmeye çalışıyorlar.

Ayrıca FETÖ’nün kurduğu bir başka STK da çoktan çalışmaya başladı bile.

Susturulmuş Türkiye’nin Avukatları (AST-Advocates of Silenced Turkey) adlı kuruluş, sözde mağduriyetler için başvurulara aracılık etmeye başladı.

 

'Evet' oy oranlarını görünce harekete geçtiler

 

Evet oylarındaki artış, FETÖ ve onunla birlikte hareket eden Avrupa ülkelerinin hamlelerini de keskinleştiriyor.

Elde edilen bilgiler örgütün bazı TSK ve Dışişleri mensuplarını televizyon yayınlarına hazırladığını gösteriyor.

Alman İstihbarat Uzmanı Eenboom, son günlerde kanal kanal gezip MİT’in Almanya’daki faaliyetlerini anlatıyor.

Nasıl bizdeki haber kanallarında, BND’nin Türkiye’deki ajan sayısının çok fazla olduğuna yönelik yorumlar yapılıyorsa Alman kanallarında da MİT’in Almanya’da çok fazla çalışanı, kadrolu elemanı olduğundan bahsediliyor.

Hatta sayılar veriliyor..

Nasıl çalıştığına dair detaylar anlatılıyor..

 

Yahudiler gibi…

 

FETÖ’nün bir diğer planı da deşifre edildi. Örgüt Yahudiler örneğini kendisine uyarlayacak.

“Yahudiler gibi mallarımıza el konuldu. Yahudi toplumu gibi sürgün hayatı yaşıyoruz” propagandasına başlayacak.

 

ARD’nin planı elinde patladı...

 

Alman ARD Televizyonu (devlet kanalı) 20-30 Mart tarihleri arasında Antalya’da çekim ve röportajlar gerçekleştirdi.

Hemen ne güzel işte, filan demeyin.

Amaç Antalya’nın güvensiz olduğunu göstermek.

Amaç Türk turizmini baltalamak.

‘Türkiye’ye gitmeyin’ mesajı vermek..

Ama hiç ummadıkları bir tablo ile karşılaştılar.

Âdeta aleyhte konuşacak bir Alman bile bulmakta zorlandılar.

 

O cümleyi niye kullanıyorlar?..

 

FETÖ, bu aralar bütün enerjisini Avrupa’daki medya kuruluşları üzerine yoğunlaştırmış durumda.

Özellikle de internet siteleri..

Örgüt üyeleri arasında bugünlerde en meşhur söz ne biliyor musunuz?

“Güneş batıdan doğuyor inşallah”

Bu söz bile stratejik ortaklarımızın FETÖ konusunda bugüne kadar neden Türkiye ile iş birliği yapmadıklarını göstermiyor mu?

FETÖ elebaşı bu hâlde bile yeni kitap çıkartmaya hazırlanıyor.

Duyduğumuza göre kitabının ismini “Bahar Neşidesi” koyacakmış.

Bu isimle bile hâlâ tabanına moral aşılamaya, bitmedik henüz demeye çalışıyor.

Bu terör örgütünü daha fazla ciddiye alalım...
