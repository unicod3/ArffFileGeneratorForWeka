PKK "mayın eşeği"ne döndü!..

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Türkiye’nin terörle mücadelesi 40 yıla dayandı.. Öyle dönemler yaşadık ki örgüt, marjinalleşme, bitme noktasına geldiği hâlde yanlış hamlelerle kendi ellerimizle yeniden büyüttük. 9 sütuna atılan manşetleri hepimiz çok iyi hatırlıyoruz:

“PKK bitti”

“PKK bitme noktasına geldi”

Sonuç malum.. Terör örgütü her defasında daha da güçlendi. Üst düzey güvenlik birimi yöneticileri ile konuştuk. Sorular sorduk cevaplarını aldık. Terör örgütü bahara girerken ne durumda? Operasyonlar sonuç verdi mi? Öncelikle şunu hemen belirtmekte fayda var.. PKK bitti, tükendi filan diye yazacak değiliz. Ama işler gerçekten iyi gidiyor.

Gerçek şu ki, terör örgütü içeride yani Türkiye sınırları içerisinde giderek zayıflıyor. Ne zaman ki içeride olduğu gibi yurt dışında da PKK’ya benzer darbeler inmeye başlar işte o zaman o manşetleri atmanın vakti geldi demektir. İşte bu yüzden terör örgütü Türkiye’de zayıfladıkça Irak ve Suriye’de nüfus kazanmaya çalışıyor.

 

Ortada TAK yok ki!

 

Hatırlarsanız Nusaybin’de Karayılan’ın sağ kolu "Soro" kod  adlı Salih Kaplan öldürüldü.

Bu terörist PKK için çok önemli biri:

-TAK’ın sorumlusu

-PKK özel kuvvet sorumlusu

-Bütün bombalı araç eylemleri "Soro" kod adlı bu terörist üzerinden gerçekleşiyordu.

Maalesef elinde 100’ün üzerinde şehit polis ve askerimizin kanı vardı.

Hemen belirtelim, aslında TAK diye bir örgüt yok. Eylem başarılı olursa "Soro" üzerinden üstleniyorlar.

Bir de "Soro"nun ikizi var.

O da öldürülen Soro ile aynı yetkilere sahip. Soro’nun ikizi Lice sorumlusu Azad Sisar da Lice kırsalında.
Şimdilerde 4 tabur askerle tepelerine binildi.

Ayrıca Mardin kırsalında örgütün kadın yapılanma sorumlusu (YJA Star) Zinarin Motan’ın (Hacire Tanhan) öldürülmesi de PKK’yı derinden sarstı. Örgüt içinde hâlâ bu iki teröristin öldürülmesinin PKK’ya vurduğu darbe konuşuluyor.

Hem Mardin hem de hâlen devam eden Lice kırsalı operasyonları PKK’nın hayat damarlarının kesilmesi olarak raporlanıyor.

 

PKK, niye bombalı araç eylemi yapamıyor?

 

Bir taraftan da sosyal medyadan referandum süreci sebebiyle örgütün bombalı eylemleri durdurduğu yayılıyor. Burada ters algı ile yani FETÖ taktiği ile “EVET”e darbe vurulacak.

Ama durum hiç de öyle değil. PKK niye bombalı araç eylemleri yapamıyor biliyor musunuz?

Özellikle 15 Temmuz darbe girişimi sonrası FETÖ’ye vurulan darbenin ikizinin PKK’ya da vurulması nedeniyle.

-Operasyonlarla PKK’ya ve silahlı kadrosuna âdeta nefes aldırılmıyor.

-Patlayıcı depolarının neredeyse tamamı imha edildi.

-Örgütün metropollere çıkış yolları kapatıldı.

Raporlar, bölge halkı ile PKK arasındaki bağın koptuğunu gösteriyor.

Özellikle Cizre, Sur ve Silopi sonrasında PKK’ya destek veyahut sempati dibe vurdu. İşte bu noktada PKK belki de en büyük darbeyi aldı.

Yine bölgeden gelen son raporlara göre örgüt 8 aydır dağa devşirme ve yeni kadrolar oluşturamıyor. Yurt içindeki sayısı sürekli azalıyor. Bu da örgütün moralini bozuyor.

Siyasetle arasındaki bağ da neredeyse koptu. Ortada HDP diye bir parti kalmadı. Karayılan’ın "Nusaybin’e gidin" talimatına rağmen, HDP şöyle yalandan bir gözüküp geri döndü.

 

Kandil’de sıkıntı var...

 

FETÖ’nün temizlenmesiyle verilen koordinatlar tam isabetle vurulmaya başlandı.

Anlık istihbaratlarla yapılan hava operasyonları PKK’yı oldukça rahatsız etti.

Kandil’deki kamplar İran sınırının dibine taşındı.

Niye mi?

Türk savaş uçakları İran sınırını ihlal edemez, dolayısıyla bizi bombalayamaz biz de rahat ederiz, diye.

Ama hemen belirtelim ki Irak’ta Şengal’i ikinci bir Kandil hâline getirmeye çalışan PKK, İran milisleri Haşdi-Şabi ile tam bir ittifak içinde.

Örgüt Türkiye içinde sıkıştığı ölçüde yurt dışında yabancı istihbarat örgütlerinin güdümüne giriyor.

Suriye’de PKK/PYD için “Mayın Eşeği” benzetmesi yapılıyor.

Hani kaçakçılar sınırı geçerken mayınlı araziye eşekleri sürüp kendilerine güvenli yol açarlar ya.. Bir gün ABD, diğer gün Rus bayrakları ile kendisini korumaya çalışan, İran ve Suriye rejimine sempatik görünmeye çalışan PKK/PYD’nin Membiç’teki 450’ye ulaşan zayiatı ve 800 yaralısı bugünlerde terör örgütüne ciddi sıkıntı oluşturmaya başladı bile.

"Fırat Kalkanı"nın ne kadar doğru bir hamle olduğu ortaya çıktı.

Çünkü Türkiye artık kendi göbeğini kendisi kesiyor.

İçeride PKK’yı kullanamayan birileri sakın çıldırmış olmasın!

İçeride güçlü PKK istiyorlardı ama yok artık!

Suriye ve Irak’ta güçlenen PKK onlar için değersiz..

Onlar içeride güçlü PKK istiyorlardı ama yok artık!
