Türkiye ayrıştı mı birleşti mi?

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						Türkiye siyasi tarihinin en keskin virajını pazar gecesi döndü.

Bunu önümüzdeki 10 yıl içinde çok daha iyi anlayacağız.

Demokrasilerde +1 oy sonucu belirler.. Hatta, +1 oy kazanmak zafer demektir..

Avrupalı liderler, Merkel dahil, Cumhurbaşkanı Erdoğan’ı tebrik etmek yerine ‘yok şöyle, yok böyle’ demeye devam ediyor..

Trump’a helal olsun.. Açtı telefonu tebrik etti..

Pazar günü referandumun çok ötesine geçen bir halk oylaması yapıldı. Katılım, genel seçimlerdeki oranlara ulaştı.. (%85.4)

Türkiye 30 yıl boyunca “başkanlık” konusunu tartıştı, konuştu..

Başkanlığa destek yapılan kamuoyu araştırmalarında hiçbir zaman yüzde 45’lerin üzerine çıkmadı.

Emin olun Erdoğan dışında başka birisi bu kampanyayı yürütmüş olsaydı yüzde 60-40 “hayır” sonucu ile karşı karşıya kalırdık.

Bu toprakların insanları değişime karşıdır.

Evini, mahallesini hatta berberini bile değiştirmek istemez.

İşte bu coğrafyanın halkı pazar günü verdikleri “Evet”lerle Türkiye’nin yönetim sistemini değiştirdi.

Yüzde 60’lar, hatta yüzde 55’ler siyasi ütopya idi.

Brexit’e bakın, %51.8 ile Birleşik Krallık AB’ye hayır, dedi.

Kasım 2016’daki ABD seçimlerinde  200 bin bir eksik oyla Trump, Hillary’e galip geldi..

Kabul edelim ki CHP çok başarılı bir kampanya yürüttü..

Hayır çıksa da kimse merak etmesin Cumhurbaşkanı, hükûmet orada duracak, hiçbir şey değişmeyecek, dedi.

Miting yapmadı.

CHP’nin “C”sini bile ne meydanlarda ne de reklamlarda görmedik..

Doğru olmayan hatta yalan söylemlerle kafalarda çok ciddi soru işaretleri oluşturmayı başardı..

Türkiye parçalanacak, eyaletlere bölünecek, dedi.

Ama sadece CHP değil..

AK Parti’nin içinde, yani 'Evet’in içinde “Hayır”a çalışanlar gün gibi ortada..

Bu isimler de en az CHP kadar kafa karıştırdı.

 

ANAP+DYP=?

 

MHP’ye yönelik eleştiriler o kadar ileriye götürüldü ki “Devlet Bahçeli dışında MHP’den evet gelmemiş” bile denildi.

MHP olmasaydı Türkiye’nin geleceğini değiştirecek bu referandum yapılamayacaktı.

TBMM’deki maddelerin oylamasında kaya gibi duran AK Parti ve MHP’li milletvekillerine büyük haksızlık yapılıyor.

Geçmişten onlarca örnek verebiliriz..

Seçimlere birlikte giren partilerden..

Hatırlayın, ANAP ile DYP, Demokrat Parti çatısı altında birleşti de ne oldu.. İkisi de yok oldu gitti..

 

Siyasette 2+2=4 yapmıyor

 

Hem AK Parti hem de MHP referandumun analizini, il il, ilçe ilçe hatta belde bazında mutlaka yapacaktır. Büyükşehirlerdeki durumu da mutlaka değerlendireceklerdir. Eksiklik, yanlışlık hatta ihanet varsa bunların tedbirleri alınacaktır.

Basit bir şekilde AK Parti ve MHP’nin oy oranlarını toplayıp:

-Nerede bu yüzde 10’luk kayıp?

-AK Parti ne kadar MHP ne kadar kayıp verdi?

Sorularına cevap bulamazsınız.

Sayın Bahçeli’nin nüktedan ifadesiyle, “YSK, eğer yapabiliyorsa tercihi "evet" olan MHP’li seçmenlerin sayısını ortaya çıkarmalıdır” demesi gibi..

 

1950’den beri seçimlerde şaibe olmadı...

 

Türkiye 1950 yılından beri seçim yapıyor..

Onlarca genel ve yerel seçim yaptı..

Pazar günkü ile birlikte 8 referandum..

Türkiye’nin yaptığı en iyi şeylerden biridir seçimler..

Hiçbirinde şaibe veya meşruiyet tartışması olmadı..

YSK seçim gecesi kuralları değiştirdik gibi bir açıklama yapmadı.

Olmayan bir açıklama üzerinden yürüyenler, şaibe tartışmasını açtılar.

YSK Başkanının yaptığı açıklamalar da tam olarak anlaşılamayınca CHP buradan yürümeye devam etti.

Top en son AGİT’in PKK’lı aktivistlerine geldi. Bu adamlardan farklı bir sonuç yazmalarını beklemek herhâlde büyük saflık olurdu!

 

 

 

 

Türkiye bölünmedi...

 

Son 3-4 seçimdir, daha doğrusu “Gezi"den beri her seçim sonrası Türkiye bölündü, ayrıştı yorumları yapılıyor.

Aksine Türkiye birleşiyor bütünleşiyor, taşlar yerine oturuyor.. Kendi ülkelerindeki benzer sonuçlar için bu yorumu yapmayanlar hiç de utanmadan her seçim sonrasında “ayrışma, bölünme” retoriğini tekrarlamayı sürdürüyor..

 

Kürt oyları...

 

Bölge oyları, Kürt oyları çok dikkat çekiciydi..

1 Kasım ile karşılaştırıldığında 2’ye hatta 3’e katlanan oy oranları ile karşılaşıldı.

Bölge sadece evet demedi.. Ben devletimin, bayrağımın yanındayım mesajı verdi.. Terörle mücadeleye devam edin, dedi.

Ama İç Anadolu ve Karadeniz de unutulmamalı..

 

Cumhurbaşkanı ne zaman üye olacak?

 

Cumhurbaşkanı Erdoğan’ın YSK’nın kesin sonuçları açıklamasının ardından AK Partiye üye olacağını öğrendik. Genel Başkanlık ile ilgili konu henüz netleşmedi. Sanırım biraz daha beklenecek..

Şimdi uyum yasaları zamanı.. Reformlar devam edecek. Devlet hızlanacak, bürokrasi siyasete ayak uyduracak.

.....

Yarın referandum gecesi yaşananları, okyanus ötesinden gelen talimatları yazacağız...
