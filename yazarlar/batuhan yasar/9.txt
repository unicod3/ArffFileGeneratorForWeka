‘Hayır’lar öne mi geçti?

<!-- B:YazarBilgi -->
                        
                            
                            Batuhan Yaşar
                            
                                        
                            
                                
                                    
                                        
                                            
                                                
                                            
                                        
                                        
                                        
                                        
                                        
                                    
                                
                                
						
                        <!-- E:YazarBilgi -->
						CHP Lideri Kemal Kılıçdaroğlu ve sözcüleri ‘hayır’ oylarının önde olduğunu her fırsatta tekrarlıyor.

Hatta ‘hayır'ların yüzde 53 ila 60 bandı arasında gidip geldiğini belirtiyorlar. (Bülent Tezcan)

Allah Allah bugüne kadar böylesine geniş bir bant açıklığı duymamış ve görmemiştik.

Hayır oranının yüzde 65’e kadar çıktığını da duyduk..

CHP sözcüleri “kararsız seçmen” vurgusu da yapıyor..

Referanduma sadece 4 gün kaldı ne kararsızı!..

Hani kararsızlar? 

Nerede kararsızlar?

Burada asıl CHP, kendi seçmenini konsolide edebildi mi sorusu önemli.. 

CHP’nin eski Kadın Kolları Başkanı Deniz Pınar Atılgan’ın “Cumhuriyet kadını olarak ekibimle birlikte 'evet' diyeceğiz” sözleri parti tabanında büyük bir etki oluşturdu.

Başbakan Binali Yıldırım’ın son bir haftasını İzmir’e ayırması da gözden kaçmamalı.

Sanki bir 'evet' madeni bulunmuş..

Şakası bir yana ‘evet’lerde ciddi bir kıpırdanma varmış..

 

FETÖ ne mi yapıyor?

 

FETÖ hiç boş durur mu?..

Tabii ki hayır..

MHP üzerinden yürümeye çalışıyor ve diyor ki:

-“MHP tabanı ayrı, tavanı ayrı havada”

-“Ülkücüler hayır diyor”

-“Milliyetçiler hayır diyor”

Birileri MHP’lilerle, kendilerine ‘milliyetçi’ süsü vermiş ‘ulusalcıları’ veyahut ‘ülkücü’ makyajı ile piyasa yapan “FETÖ”cüleri karıştırıyor olmasın sakın!..

MHP’nin önde gelen isimleri ile konuştum.

Bir defa Genel Merkez çok rahat..

Gülüp geçiyorlar tüm bu tartışmalara..

Devlet Bey de kendinden emin..

MHP seçmenini konsolide etmiş görünüyor..

Gerçi Devlet Bahçeli, birkaç kez üzerine basarak söyledi bizde tavan-taban olmaz, diye..

Saha ve meydanların dili, havası, atmosferi en iyi neticeyi verir..

“MHP’nin tabanı da tavanı da ‘evet’ için birleşti”

“Buna şüphe yok.. Başka sonuç bekleyenler avuçlarını yalar” diyor Devlet Bey..

Bir de MHP genel başkanlığına aday olanların, CHP’li belediyelerin organize ettiği toplantılarda boy göstermeleri dikkat çekici bulunuyor ve şu soru yöneltiliyor:

“Bunlar ne kadar ülkücü ve ne kadar MHP’nin tabanı” 

-Gerçek “Ülkücüler” neden ‘hayır’ demez işte 2 nedeni:

1-Ülkenin “beka” meselesi varken hiçbir ülkücü ‘hayır’ demez..

2-Bir ülkücü-milliyetçi, FETÖ ve PKK ile aynı safta yer almaz..

A&G'nin sahibi Adil Gür’ü aradım.. “Şimdi konuşamam” dedi..

Adil Bey sonuçları perşembe günü açıklayacak. Sürprizler var.. Perşembe günü tabloyu daha net görebileceğiz.

 

Kürt seçmen ne diyecek?

 

Önümde duran anket sonuçları Kürtlerin “evet” diyeceğini gösteriyor.

Diyarbakır ve Van’dan gelen değerlendirmeler de var.

Bölgenin nabzını iyi tutan, şimdiye kadar da hiç yanılmayan isimlere de sorduk..

Hem 7 Haziran hem de 1 Kasım’la karşılaştırıldığında durum çok farklı..

PKK alandaki tüm hakimiyetini kaybetmiş.

Tüm bölge baz alındığında ‘evet’ler yüzde 55’i aşmış görünüyor. Çıkış ‘evet’ yönünde devam ediyor.

-Özellikle de bölgedeki oyların yüzde 50 veya daha üstü çıkması Kürt vatandaşların devletle bütünleştiğini gösteriyor..

-Kürtler yeniden devletine ve politikalarına sahip çıkıyor.

-Terör örgütüne karşı yapılan operasyonları destekliyor ve yarım bırakılmamasını istiyor.

-PKK ve HDP artık Kürt vatandaşlarımızı temsil etmiyor.

 

Erdoğan’ın ‘Tek Bayrak’ söylemi yerleşiyor...

 

Cumhurbaşkanı Erdoğan’ın bütün konuşmalarından sonra tekrarladığı “Tek Bayrak, Tek Devlet, Tek Millet ve Tek Vatan” sloganı bütün bölgede karşılık bulmaya başladı.

15 Temmuz darbesinin ardından “devlet-millet” kaynaşması bölgede de pekişiyor.

İşte bu yeni durum hem terör örgütünü hem de AB içindeki Türkiye düşmanlarını âdeta çıldırtıyor.

Pazar günü sandığa giderken yeni bir dünyanın kurulduğunu unutmamalıyız.

Türkiye, "Devler Ligi"nde mi yoksa "2. Lig"de mi olacak?..
