CHP üzerine fikir jimnastiği

Korkmaz Karaca... İyi eğitim görmüş, ABD'de iş yönetimi ve finansman okumuş, parlak bir profesyonel yönetici.
Bir dönem CHP'nin "En genç Parti Meclisi Üyesi" idi.
Partide "Gençlik" dedi, "Değişim" dedi, "Açılım" dedi... Ama "Derdini" kimseye dinletemedi... O da Parti Meclisi üyeliği'nden istifa etti.
Referandumdan birkaç gün önce Korkmaz Karaca ziyaretimize gelmişti.
Ve "Herkesin sorduğu soruyu" sormuştu:
- Sandıktan ne çıkar?
"Herkese verdiğimiz yanıtı" vermiştik:
- "Evet" çantada keklik değil... "Hayır" ise çok zor.
- Bu sözlerinizi şöyle mi anlamalıyım?... "Evet" çıkar ama, "Az farkla" çıkar... Bunu mu demek istiyorsunuz?
- Aynen.
- "Evet" çıkarsa CHP'de ne olur?
- Kılıçdaroğlu'nun daha o gece "Kurultay çağrısında" bulunması ve "Aday olmayacağını açıklaması" gerekir.
- Sizce... "Bunu yapar mı?"
- Yapmaz... Ama yaparsa siyasette "Güzel bir örnek" oluşturur.
- Yapmazsa... CHP'de "Neler yaşanır?"
- CHP zaten kaynayan kazan... "Cadı kazanına" döner.
Referandumun üzerinden 3 hafta geçti... "Durum" ortada.
