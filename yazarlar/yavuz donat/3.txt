Hoşça kal Başsavcım

KAVAKLIDERE (MUĞLA)
                Denizli Cumhuriyet Başsavcısı Mustafa Alper trafik kazasında öldü...
Acı kayıp.
Dostumdu...
Saygın bir hukuk adamıydı.
Eşi Hâkim Hatıran Alper'e...
Çocuklarına... Memleketi, Muğla'nın Kavaklıdere ilçesindeki yakınlarına...
Adalet camiasına başsağlığı diliyoruz.
Kazadan önce... Kavaklıdere'den telefon etmiştim:
- Memleketinizdeyim... Amcanız Mehmet Faik Alper ve kardeşiniz Ümit'le birlikteyim.
- Ne olur fotoğraf çektirin... Bana da gönderin... Fotoğrafa bakarak memleket hasreti gidereyim.
Güle güle sevgili Başsavcım... Mekânın cennet olsun.
