Yorulmak yok Hıncal’ım

ARDAHAN
                Sevgili Hıncal Uluç benden söz etmiş... Önceki gün yazısı şöyle başlıyordu:
"Bu Yavuz Donat'ın tek amacı beni çıldırtmak herhalde.. Türkiye bitti, Moskova'ya uçmuş... Bi yorul be adam!..
Enfes yazılar geliyor tabii oradan da...
Oturup poposunun üstünde ahkâm kesmiyor tabii Yavuz!.. Gidiyor, görüyor, konuşuyor, yazıyor...
Yaşıyor ve yazıyor... O zaman da okuyorsunuz tabii, her gazetede çoğunluk oturduğu yerden ona buna söverken, böyle yazılar altın..."
Sevgili Hıncal Uluç;
Gazetecilik "100 metre koşusu" değildir... "Maratondur."
Onun için sen de koşuyorsun, ben de.
İstanbul'dan 1.456 kilometre uzaktan... Ardahan'dan... Sevgi, saygı ve teşekkürlerimi sunuyorum.
