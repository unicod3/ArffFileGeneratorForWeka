Tarihte yolculuk

ARDAHAN 

Ardahan'da nereye baksanız "Tarihten bir köşe."
Yanık Cami'nin duvarında (Cami yanmış, kül olmuş) bir tabela.
Tabelada "Ey bu topraklar için toprağa düşmüş asker" diye başlayan bir dörtlük.
Az ileride "Mermere kazınmış" bir yazı:
"Bir damla asil kanda bir mucize saklıdır, 
Bu topraklar Türklüğe inanmakta haklıdır." 
Bir başka mermerde "Kurtuluş Savaşı'nın Doğu Cephesi kahramanı Kazım Karabekir'in" sözleri kazılı:
"Boğazlar boğazımız, Kars- Ardahan bel kemiğimizdir... Orası elde bulundurulmadıkça, Anadolu'nun müdafaası zayıflar." Ve "Tarihi kale." "Kapının üstünde" şunlar yazılı:
"Arap, Rum ve Acem Ülkelerinin Deniz ve Karalarının Sahibi, Padişahların Padişahı Selim Hanın Oğlu Sultan Süleyman'ı Azam Namına Yapılmıştır.
Mülkü Kıyamete Kadar Baki Kalsın.
Yapıldığı Tarih: Şevval-963 Miladi: 1544 Rumi: 959-960."
