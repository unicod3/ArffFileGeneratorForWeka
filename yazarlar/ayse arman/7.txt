Minik kalplerin rehabilitasyon merkezine destek verelim

Mika-Der müthiş şeyler yapıyor.

Geçmişte aileleri yüzünden kötü şeyler yaşamış çocukların topluma kazandırılabilmesi için eğitim merkezleri, kalacak yerler, rehabilitasyon merkezleri yapıyor.Son projeleri Tekirdağ’da minik kalpler için bir spor rehabilitasyon merkezi. OMO ve Ay Yapım bu kampanyaya da katıldılar. Bizim de boynumuzun borcu.8 Mayıs’a #anıbiriktir etiketiyle Twitter veya Instagram’dan çocukluk fotoğrafınızı paylaşın, Omo sizin yerinize de bu projeye destek olsun. Mika-Der Başkanı Nesrin Ercan konuğumdu.- Siz Mika-Der olarak, rehabilitasyon merkezlerine yoğunlaştınız. Sebebini sizden dinleyelim...- Bizim çocuklarımız -ki biz onlara minik kalpler diyoruz- tolere edilmesi, yüzleşip arkada bırakılması çok zor, ağır hikayelerden geliyor. Ve onların çoğu, bu geçmişe yenik düşüyorlar. Rehabilite edilmezlerse, gelecekte onları bekleyen güzellikler asla olmayacak. Kollarını açıp onları yutmaya hazır yarınlarda, madde kullanımı, suç, intihar eğilimi ve karanlık sokaklar olacak! Bizim Mika-Der olarak rehabilitasyon merkezlerine yoğunlaşma sebebimiz bu. Daha önce de Tekirdağ’da bir merkez inşa ettirdik. Bu ikincisi...- Ve bu yeni merkezi hayata geçirebilmek için proje üstüne proje yapıyorsunuz. Doğru mu?Doğru. Bu seferki bir spor rehabilitasyon merkezi. Çocukları sporla rehabilite edeceğiz. Adı da Mika-Der İçerde Spor Rehabilitasyon Merkezi. - Yine Tekirdağ’da... Evet. Tekirdağ çalışmak için kolay şehir. Yapılanları takip kolay. Ayrıca bizi sevgiyle kabul ettiler. Bize deniz kenarında şahane bir arsa tahsis ettiler, oraya yapacağız.- #anıbiriktir nedir? Nereden çıktı?#anıbiriktir, bu projede bizime destek veren Omo’nun fikri. Bu hashtag’le çocukluk fotoğraflarınızı Twitter ve Instagram’da paylaşıyorsunuz. Hem geçmişle selamlaşıyorsunuz, hem de zor durumdaki çocuklara yardımcı olmuş oluyorsunuz. Onlara mutlu bir gelecek sunma şansı yakalıyorsunuz. Omo da her paylaşım için bu projeye katkı sağlıyor.SPOR EN İYİ TERAPİBiz sporun en iyi, en hızlı rehabilitasyon aracı olduğuna inanıyoruz. Spor, travmalarla dolu geçmişin izlerini silebilmek için en iyi araç. Spor serotoninin en çok salgılandığı alan. Onun yaydığı enerji, heyecan, başarma duygusu en iyi terapi.'ALDIĞIM YETER, VERME ZAMANI GELDİ' DİYE DÜŞÜNDÜM- İçerde Dizisi, Ay Yapım, Show TV nasıl dahil oldu bu projeye? Mucize gibi inanılmaz bir buluşma hikayesi var partnerlerin bu projede. Ekim ayında bronşit nedeniyle hastanede yatıyordum. Pelin Diştaş Yaşaroğlu kalbine stent takılmış ortak bir dostumuz için gelmiş hastaneye. Eşim Fikret’le karşılaşıyorlar. Biraz sonra herkes benim odamdaydı, stent takılan dostumuz dahil. Pelin, bana yeni dizileri “İçerde”yi seyretmemi ve yorumlarımı rica etti. İzledim. Dizideki iki karakterin hikayesi bizim çocuklarımızın hikayeleriyle inanılmaz örtüşüyordu. Bunu Pelin’le paylaştığımda, “Gelin görüşelim” dedi. İyileştikten sonra Ay Yapım’a gittiğim de Kerem Çatay da oradaydı. Ve ortak bir sosyal sorumluluk projesine imza atmaya karar verdik. İkinci toplantımızda idari yapımcı Yamaç Okur da oradaydı. Onlarda reyting rekorları kıran, milyonlara ulaşan dizi.“Neden toplumsal bir faydaya dönüşmesin?” diye düşünmüşler ve bir sosyal sorumluluk projesi arayışındalarmış. Böylece kanal da, “Ben de varım!” dedi ve Minik Kalpler İçeride Projesi doğmuş oldu. Hepimiz canla başla Mika-Der İçerde Spor Rehabilitasyon Merkezi’ni gerçekleştirmek için uğraşıyoruz. - Tüm bunları bir araya getiren kim?Çocuklar. Ve çocuk masumiyeti... Ve onlara yapılan haksızlıklar. Bir nebze olsun o haksızlıkları telafi etme arzusundayız.- Mika-Der ve insanların hayatına dokunmak sizin için be ifade ediyor?Mika-Der benim için adanmışlık. Torunumun hayatı ile ilgili bir nedenle “Tanrıya şükür” olarak, torunum Zeytin adına çok çocuk kurtulsun, mutlu olsun diye başladığım bir projeydi. “Aldığım yeter, verme zamanı geldi” diye düşünmekle ilintili. Bu yaşamdan kayıp giderken, arkada mutlu kalpler, size yönelmiş gülümsemeler, yürekten teşekkür bırakmak gerekir diye düşünenlerdenim...BUGÜNE KADAR NELER YAPTILAR- Mika-Der olarak neler yaptınız bugüne kadar?Bugüne kadar 30 şehrin çocuk yuva ve yetiştirme yurtlarının yaşam koşullarını iyileştirdik. Kütüphaneler, bilgisayar laboratuvarları, oyun ve spor alanları yaptık. 25 çocuk evi, 2 Sevgi evi kompleksi, 1 rehabilitasyon merkezi, 5 engelli aracı, 4 minibüs ve bir otobüs verdik.Sıra henüz Türkiye’de olmayan spor rehabilitasyon merkezinde.#anıbiriktir ve #kirlenmekgüzeldir deyin. 5145’e sms atın. Bunları yapın ki birkaç ay sonra MİKADER İÇERDE SPOR REHABİLİTASYON MERKEZİ açılışında alkışlarken “Benim de payım var” deyip gururlanın.<!-- There is only one paragraph! AdUnit will be added to the bottom. -->
