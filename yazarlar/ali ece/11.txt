Gerçekten süper bir maç

BEŞİKTAŞ’ın ilk 15 dakikadaki oyunu, tam da stadın olduğu spor tesisine adı verilen Şenol Güneş’in kafasındaki ideal oyundu. Trabzon ise ya Ersun Yanal’ın Beşiktaş analizine göre her zaman oynadığından faha farklı bir oyunla başladı ya da ilk 15 dakikadaki Beşiktaş’ın harika oyunu karşısında başka türlü oynamak zorunda kaldı.

Beşiktaş ilk golü atarken çok iyi oyunun karşılığını aldı. Trabzon ise 1-0’dan sonra yine oyun disiplinini yitirmezken öndeki Olcay inadı faktörüyle beraberliği yakaladı. Okay Yokuşlu 2013 yazındaki U20 Dünya Kupası’ndan beri en etkileyici şutuyla jenerik bir gole imza attı. Şuttan önceki pozisyonda Tosiç’in pozisyon hatası da gole davetiye çıkartan cinsten bir hataydı.FUTBOL KAZANDIQuaresma’nın sakatlanmasından sonra Beşiktaş’ın ilk yarı başındaki oyunu sekteye uğradı. Quaresma etrafı ve yanındakilerin seri paslarından sonra direkt kaleye, ortayla asiste giden bir oyuncu. Kadroda Quaresma tipi başka direkt driplingci olmadığı için Beşiktaş daha farklı oynamak zorunda kaldı.Aboubakar skoru 2-1’e getiren golü daha topa vurmadan kafada atmış, top gelmeden ne yapacağına kadar vermişti. Düşündüğünü hız ve vuruş aklını birleştirerek gerçekleştirdi. Ancak genel oyunda Beşiktaş, Quaresma tipi bir dar alanı dripling-çalımla genişleten sahici bir kenar forveti çok aradı.Sezonun en güzel maçıydı. Ligde her maç böyle olsa ligin kendisi de adı gibi süper olur! Atiba özelinde Beşiktaş, Yusuf Yazıcı özelinde Trabzon ayrı süperdi. Bu maçı her iki takımdan önce futbolun kendisi kazandı!
